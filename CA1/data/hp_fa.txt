آقا و خانم دورسلي   ساکن خانه شماره چهار خيابان پريوت درايو   بودند. خانواده آنها بسيار معمولي و عادي بود و آن ها از اين بابت بسيار راضي و خوشنود بودند. اين خانواده به هيچ وجه با امور مرموز و اسرار آميز سروکار نداشتند زيرا سحر و جادو را امر مهمل و بيهوده اي مي پنداشتند و علاقه اي به اين گونه مسائل نداشت ن
آقاي دورسلي مدير شرکت دريل سازي گرونينگز   ، مردي درشت اندام و قوي هيکل بود با گردني بسيار کوتاه که سبيل بلندي نيز داشت . همسر او، خانم دورسلي زني لاغر اندام بود با موهاي بور و گردني کشيده و بلند. بلندي گردنش بسيار برايش مفيد بود زيرا بيش تر وقتش را صرف سرک کشيدن به خانه ي همسايه ها مي کرد. آنها پسري داشتند به نام دادلي    که به عقيده خودشان لنگه نداشت .  
آنها خانواده ي مرفهي بودند و هيچ کم و کسري نداشتند اما در اين خانواده رازي وجود داشت که نبايد برملا مي شد. آن ها هميشه در هول و هراس بودند که مبادا روزي کسي به رازشان پي ببرد. حتي تصور اين که کسي از خانواده ي پاتر   چيزي بداند برايشان غيرقابل تحمل بود. خانم پاتر خواهر خانم دورسلي بود اما سال ها بود که يکديگر را نديده بودند. در واقع خانم دورسلي وانمود ميکرد که خواهري ندارد زيرا خواهر او و شوهر بيمصرفش ذره اي به خانواده آن ها شباهت نداشتند. دورسليها هميشه از اين واهمه داشتند که روزي خانواده ي پاتر در آن حوالي آفتابي شوند و سرزبان ها بيفتند. آن ها اين را نيز ميدانستند که خواهر خانم دورسلي يک پسر کوچک دارد ولي هرگز او را نديده بودند و اين خود بهانه ي ديگري براي دوري کردن از پاترها به دست آن ها مي داد زيرا نمي خواستند پسرشان با پسر خانواده ي پاتر دوست و همبازي شود.  
خلاصه ، داستان ما از يک روز سه شنبه آغاز شد. صبح آن روز وقتي آقا و خانم دورسلي از خواب بيدار شدند هوا ابري بود اما همه چيز عادي به نظر ميرسيد و هيچ نشانه اي از وقوع يک واقعه عجيب و اسرارآميز در سراسر کشور وجود نداشت . آقاي دورسلي که آوازي را زير لب زمزمه ميکرد يکي از کراوات هاي تکراريش را برداشت . خانم دورسلي نيز همان طور که پشت سر اين و آن غيبت مي کرد دادلي جيغ جيغو را روي صندليش نشاند. 
 
هيچ يک از آن ها جغد قهوه اي رنگي را که از مقابل پنجره پر زد و رفت نديدند.  
ساعت هشت و نيم آقاي دورسلي کيفش را برداشت تا به محل کارش برود. همسرش را بوسيد اما از آن جا که دادلي نحسياش گرفته بود و بهانه ميگرفت نتوانست او را ببوسد. دادلي با اوقات تلخي غذايش را به در و ديوار پرتاب ميکرد. آقاي دورسلي گفت : ”اي وروجک فسقلي ! “ و در حالي که از ته دل ميخنديد از در بيرون رفت . سوار اتومبيلش شد و دنده عقب از پارکينگ بيرون آمد.  
اولين صحنه ي غيرعادي آن روز، گربه اي بود که نقشه اي را ميخواند. يک آن متوجه آنچه ديده بود نشد اما بلافاصله رويش را برگرداند تا نگاه ديگري بکند. اين بار گربه اي را ديد که سر کوچه ايستاده بود ولي از نقشه خبري نبود. شايد خيالاتي شده بود. شايد هم آن صحنه حاصل خطاي ديدش بود. چند بار پلک زد و به گربه خيره شد. گربه نيز به او زل زد. دوباره راه افتاد اما اين بار از آينه ي اتومبيل گربه را زير نظر داشت . گربه اين بار مشغول خواندن تابلويي بود که روي آن نوشته شده بود: ”پريوت درايو.“ آقاي دورسلي به خود نهيب زد: ”نه ، داره تابه رو نگاه ميکنه . ولي گربه ها که نميتونن نقشه يا تابلو بخونن .“ او روي صندلي اتومبيل جابه جا شد و فکر گربه را از سر بيرون کرد. اکنون به سمت شهر مي رفت و جز سفارش عظيم دريل آن روز به چيز ديگري فکر نمي کرد.  
در حاشيه ي شهر ترافيک سنگيني بود و همان جا چشمش به افرادي افتاد که لباس هاي عجيب و غريبي به تن داشتند و جلب توجه ميکردند. او اصلاً افرادي را که لباس هاي عجيب به تن ميکردند نميپسنديد. نمونه ي اين افراد جوان هايي بودند که لباس هاي مسخره ميپوشيدند. آقاي دورسلي به خود گفت : ”حتماً اينم يهْ د احمقانه ي جديده .“ مشاهده آن منظره باعث شد که دريل ها کاملاً از يادش بروند. با حالتي عصبي انگشت هايش را روي فرمان تکان ميداد که چشمش به گروهي از اين افراد افتاد که فاصله چنداني با او نداشتند. آن ها با شور و حرارت با هم پچ پچ ميکردند. آقاي دورسلي وقتي ديد يکي از آن ها که شنل سبزي به تن داشت فقط کمي از خودش جوان تر است ، بيشتر عصباني شد. طرز لباس پوشيدن آن ها به هيچ وجه مناسب سن و سالشان نبود. عجب وقيح و جلف بودند! اما لحظه اي بعد با خود انديشيد که ممکن است آن ها در حال اجراي نمايش خاصي باشند. بله ، حدسش درست بود. کم کم راه بندان از بين رفت و دقايقي بعد او وارد پارکينگ محل کارش شد. بار ديگر تمام فکرش به دريل ها معطوف شد.  
دفتر آقاي دورسلي در طبق ي نهم بود و او هميشه پشت به پنجره مينشست . آن روز صبح اگر رو به پنجره نشسته بود به هيچ وجه نميتوانست فکرش را روي کارش متمرکز کند. او جغدهايي را که در روز روشن در آسمان پرواز ميکردند نديد اما رهگذرهاي خيابان متوجه آن ها شدند.مردم جغدهايي را که با سرعت بر فراز سرشان پرواز ميکردند به هم نشان م دادند و دهانشان از تعجب باز مانده بود. اکثر آنها حتي شب ها نيز جغدي نديده بودند. با اين حال آقاي دورسلي بيخبر از پرواز جغدها روز ديگري را آغاز کرد. او در محل کارش سر پنج نفر داد کشيد و چندين تماس تلفني مهم گرفت . در گفتگوهاي تلفنيش نيز بدخلقي کرد. او تا هنگام صرف ناهار و پيش از آن که براي خريد نان از نانوايي مقابل شرکت بيرون برود سرحال و شاداب بود.  

 او موضوع افراد شنل پوش را به کلي فراموش کرده بود اما نزديک نانوايي با گروه ديگري از اين افراد مواجه شد. هنگامي که از کنارشان ميگذشت با خشم و غضب به آن ها نگاهي انداخت . خودش نيز نميدانست چرا از ديدن اين گونه افراد خشمگين ميشود. اين گروه نيز با شور و حرارت با هم پچ پچ ميکردند. آن ها صندوق جمع آوري اعانه يا چيزي مانند آن نيز در دست نداشتند. آقاي دورسلي در را ه بازگشت از نانوايي کيسه اي محتوي يک دونات بزرگ را محکم گرفته بود و هنگامي که از کنار آن گروه عجيب  
مي گذشت چند کلمه اي از حرف هاي آن ها را شنيد که ميگفتند:  
- آره ،درسته ... خودم شنيدم که خانواده ي پاتر بوده ن ... .  
- ... آره ، پسرشون ، هري ...  
آقاي دورسلي از ترس خشکش زد. او به طرف افرادي که با هم پچ پچ ميکردند برگشت گويي ميخواست چيزي به آن ها بگويد. ولي فکر بهتري به نظرش رسيد و از  
اين کار منصرف شد.  
او به سرعت از عرض خيابان گذشت و به دفترش رفت . با بدخلقي از منشياش خواست که مزاحم او نشود. سپس گوشي تلفن را برداشت و شماره ي منزلش را گرفت .  
اما بلافاصله تصميمش عوض شد و گوشي تلفن را گذاشت . دستي به سبيلش کشيد و به فکر فرو رفت . او گيج شده بود. اسم پاتر چندان هم غيرمعمول و کمياب نبود. يقين داشت افراد بيشماري با اين اسم وجود دارند که برحسب اتفاق نام پسرشان نيز هري است . او حتي اطمينان نداشت که اسم خواهرزاده ي زنش هري باشد. اصلاً او را نديده بود. ممکن بود اسم او هاروي يا هارولد باشد. چرا بايد همسرش را نگران ميکرد؟ چون او حتي از شنيدن اسم خواهرش نيز ناراحت ميشد. آقاي دورسلي همسرش را سرزنش نميکرد زيرا اگر خودش نيز چنين خواهري داشت همان مسائل پيش ميآمد. همان افراد شنل پوش و ... .  
آن روز بعد از ظهر تمرکز روي کارش دشوار به نظر ميرسيد. آقاي دورسلي ساعت پنج هنگام خروج از ساختمان شرکت چنان مضطرب بود که جلوي در به شخصي  
تنه زد و بلافاصله عذرخواهي کرد.  
او غفلتاً به پيرمرد نحيفي تنه زده بود. پيرمرد تعادلش را از دست داد و چيزي نمانده بود که به زمين بيفتد. چند لحظه بعد که آقاي دورسلي به خود آمد، متوجه شد که  
پيرمرد شنل بنفش رنگي به تن دارد و به نظر نميرسيد از اين برخورد ناگهاني ناراحت شده باشد. پيرمرد لبخندي به پهناي صورتش زد و با صداي زيري که باعث جلب توجه  
رهگذرها شد، گفت :  
- مهم نيست ، دوست عزيز. امروز هيچي نميتونه منو ناراحت کنه . برو خدا رو شکر کن که بالاخره طرف رفته . حتي مشنگ هايي مثل تو هم بايد در چنين روزي جشن بگيرن و شاد باشن .  
پيرمرد صميمانه آقاي دورسلي را در آغوش فشرد و سپس از او دور شد.  
آقاي دورسلي سرجايش ميخکوب شده بود. يک پيرمرد او را در آغوش گرفته بود و او را مشنگ خطاب کرده بود. او هيچ از حرف هايش سر در نياورده بود. دلواپس و آشفته بود. به سرعت به سوي اتومبيلش رفت و راه منزل را در پيش گرفت . با اين که به خواب و رويا علاقه اي نداشت اميدوار بود که همه ي اين ها را در خواب ديده باشد. پيش از آن هرگز چنين آرزويي نکرده بود.  
پس از ورود به پارکينگ منزلش اولين چيزي که توجهش را جلب کرد همان گربه اي بود که صبح ديده بود. ترديدي نداشت که همان گربه است زيرا خط هاي دور  
چشمش به همان شکل بودند. ديدن مجدد آن گربه اصلاً براش خوشايند نبود. اين بار گربه روي ديوار حياط منزل او نشسته بود.  
آقاي دورسلي با صداي بلندي گفت : ”پيشته !“ گربه از جايش تکان نخورد و با قيافه اي جدي به او زل زد. آقاي دورسلي متحير بود. آيا رفتار آن گربه طبيعي بود؟ وارد  
خانه شد و کوشيد آرامش خود را حفظ کند. همچنان مصمم بود که از ماجراي آن روز به همسرش چيزي نگويد.  
خانم دورسلي روز عادي و خوبي را پشت سر گذاشته بود. سر شام درباره ي اختلاف زن همسايه با دخترش صحبت ميکرد. بعد گفت که دادلي يک کلمه ي جديد  
يادگرفته است (نميخوام !). آقاي دورسلي در تمام مدت ميکوشيد که رفتاري عادي داشته باشد. وقتي دادلي خوابيد او به اتاق نشيمن رفت که آخرين بخش خبري آن شب را از  
دست ندهد و درست به موقع تلويزيون را روشن کرد. گوينده ي اخبار گفت :  
- بنا به گزارش مکرر هموطنان عزيز از گوشه و کنار کشورمان امروز جغدها در سراسر کشور رفتار غير عادي از خود نشان داده اند. به طور کلي جغدها شب ها به شکار ميپردازند و به ندرت د روشنايي روز ظاهر م شوند. اما امروز از طلوع آفتاب تا اين لحظه صدها جغد را در سراسر کشور مشاهده کرده اند. کارشناس ها قادر به توصيف علت اين تغيير ناگهاني در الگوي رفتاري جغدها نيستند.  
گوينده ي خبر پوزخندي زد و ادامه داد:  
- خيلي عجيبه ! خب ، حالا به سراغ جيم مک گافين    و گزارش وضع هوا ميريم . جيم ! امشب هم شاهد رگبار جغدها خواهيم بود؟  
کارشناس هواشناسي گفت :  
- تدي، از شوخي گذشته حوادث عجيب امروز به رفتار غيرعادي جغدها ختم نشده . عده ي زيادي از نقاط دور کشور مثل کنت   ، يورکشاير   و داندي   با ما تماس گرفت ن و اعلام کرده ن که به جاي باراني که ديشب پيش بيني شده بود شاهد رگبار شهاب سنگ بوده ن ! مثل اين که عده اي جشن آتش بازي رو زودتر از موعد برگزار کرده ن . البته دوستان ، اين جشن هفته ي آينده برگزار خواهد شد... ولي امشب به شما قول ميدم که هوا باراني خواهد بود.  
آقاي دورسلي روي صندليش ميخکوب شده بود! رگبار شهاب سنگ در سرتاسر بريتانيا؟ جغدهايي که در روشنايي روز پرواز ميکنند؟ افراد عجيب و غريب شنل پوش در  
اين سو و آن سو... و پچ پچ هاي آن ها درباره ي خانواده ي پاتر... .  
خانم دورسلي با دو فنجان چاي وارد اتاق نشيمن شد. موقعيت مناسبي نبود، ولي او ناچار بود همسرش را در جريان بگذارد. با نگراني گلويش را صاف کرد و گفت :  
- پتونيا، عزيزم ... راستي از خواهرت چه خبر؟  
چنان که انتظار ميرفت خانم دورسلي از اين حرف جا خورد و برافروخته شد. بعد از چندين سال هر دو عادت کرده بودند وانمود کنند که او خواهري ندارد. خانم دورسلي  
گفت :  
- هيچي، چطور مگه ؟  
- اخبار عجيب و غريب باعث شد ياد اون بيفتم ... اين جغدها... شهاب سنگ ها... و اين آدماي مسخره اي که امروز توي شهر بودن ...  

   J  M G    
   K   
   Y      
   D    

خانم دورسلي با عصبانيت گفت :  
- خب ، که چي؟  
- خب فکر کردم ... گفتم شايد يه جورهايي با خانواده ي خواهرت ربط داشته باشن .  
خانم دورسلي لب هايش را بر هم فشرد و جرعه اي چاي نوشيد. آقاي دورسلي نميدانست ميتواند شهامت به خرج دهد و به همسرش بگويد که نام پاتر را نيز شنيده  
است يا خير. سرانجام تصميم گرفت از اين موضوع حرفي به ميان نياورد و با حالتي عادي گفت :  
- راستي پسرشون ... الان بايد هم سن و سال دادلي باشه ، نه ؟  
خانم دورسلي با بدخلقي گفت :  
- آره ... مثل اين که هم سن دادليه .  
- راستي اسمش چي بود؟ هاوارد؟  
- اسمش هريه . از همين اسم هاي مزخرفي که همه روي بچه هاشون ميگذارن .  
آقاي دورسلي قلبش در سينه فرو ريخت و گفت :  
- آره ، آره . راست مي گي !  
وقتي به طبقه ي بالا ميرفتند آقاي دورسلي ديگر چيزي نگفت . همين که خانم دروسلي به حمام رفت ، آقاي دورسلي پاورچين پاورچين به پنجره نزديک شد و به حياط  
نگاهي انداخت . گربه هنوز روي ديوار نشسته بود و از خيابان چشم برنميداشت گويي منتظر کسي بود.  
نکند خيالاتي شده باشد؟ آيا اين وقايع با خانواده ي خواهر زنش ارتباط داشت ؟ در اين صورت اگر نسبت آن ها با خانواده ي پاتر برملا مي شد چه ؟ حتي تصور آن هم  
برايش دشوار بود.  
آقا و خانم دورسلي به رختخواب رفتند، خانم دورسلي خيلي زود به خواب رفت ولي آقاي دورسلي که خوابش نميبرد ابعاد اين موضوع را بررسي ميکرد. آخرين فکري که به ذهنش رسيد و خيالش را راحت کرد اين بود که اگر هم خانواده پاتر در اين مسائل دخيل بودند دليلي نداشت که به سراغ او و همسرش بيايند. آن ها به خوبي ميدانستند که آقاي دورسلي و همسرش درباره ي آن ها چه نظري دارند. حتي تصور اين که روزي درگير مسائل احتمالي آن ها شوند بعيد به نظر ميرسيد. خميازه اي کشيد و غلت زد. نه ، اين موضوع به هيچ وجه نمي توانست در زندگي آن ها تأثير بگذارد.  
اما او سخت در اشتباه بود.  
آقاي دورسلي به خوابي نه چندان آرام فرو رفت ولي در چهره ي گربه اي که روي ديوار حياط نشسته بود اثري از خواب آلودگي ديده نمي شد. مثل يک مجسمه بيحرکت روي ديوار نشسته بود و بيآن که پلک بزند به نقطه ي دوري از خيابان خيره شده بود. حتي هنگامي که يک نفر در خيابان مجاور در اتومبيلش را محکم بست يا وقتي دو جغد از بالاي سرش پر زدند و رفتند از جايش تکان نخورد. تا نيمه هاي شب همان طور بيحرکت نشسته بود.  
در نقطه اي که گربه از آن چشم برنميداشت ، مردي از دور نمايان شد. چنان ساکت و بيصدا پديدار شد که گويي از زمين سبز شده بود. گربه دمش را تکان داد و  
چشم هايش را تنگ کرد.  
تا آن لحظه چنين مردي در پريوت درايو قدم نگذاشته بود. مرد بلند قامت و لاغر اندامي بود. از مو و ريش نقره فامش معلوم بود که پير است . ريش و مويش چنان بلند بود که م توانست آن ها را در شلوارش جا بدهد. لباس رسمي بلند و گشادي به تن داشت و شنل ارغوانيش روي زمين کشيده ميشد. پوتين هاي پاشنه بلند و سگک داري به پا داشت . چشم هاي آبي روشن او از پشت شيشه هاي نيم دايره اي عينکش شفاف و درخشان بود. به نظر ميرسيد بيني عقابي و کشيده اش دست کم دوبار شکسته باشد. اسم اين مرد  
   آلبوس دامبلدور بود. 
 
گويي آلبوس دامبلدور خبر نداشت که به خياباني قدم گذاشته است که در آن همه چيزش از اسمش گرفته تا پوتين هايش ناخجسته و ناخوشايند است . با عجله در  
شنلش به دنبال چيزي کگشت . اما چنان که گويي متوجه نگاهي شده باشد سرش را بلند کرد و چشمش به گربه افتاد که از فاصله ي دور به او خيره شده بود. به دلايلي از ديدن  
گربه خشنود شد و خنده کنان زمزمه کرد:  
- بايد حدس مي زدم .  
در آن لحظه چيزي را که ميخواست در جيبش پيدا کرد که مانند يک فندک نقره اي بود. با انگشت آن را باز کرد، بالاي سرش نگه داشت و آن را فشرد. نزديک ترين چراغ خيابانن صدايي کرد و خاموش شد. دوازده بار اين حرکت را تکرار کرد تا سرانجام خيابان تاريک و ظلماني شد و تنها نقاط روشن خيابان چشم هاي گربه بود که از دور ميدرخشيد. حالا اگر خانم دورسلي فضول هم از پنجره سرک ميکشيد نميفهميد در پياده رو چه ميگذرد. دامبلدور «خاموش کن » را در جيبش انداخت و به سوي خانه ي شماره ي  
 
چهار در پايين خيابان حرکت کرد. از ديوار بالا رفت و کنار گربه نشست . به او نگاه نميکرد. اما پس از مدتي شروع به صحبت کرد و گفت : 
 
- پروفسور مک گونگال    از ديدن شما در اين جا خيلي تعجب کردم .  
سرش را برگرداند که به گربه لبخند بزند اما از گربه اثري نبود و به جاي آن يک خانم با قيافه اي عبوس و جدي نشسته بود. قاب عينکش چهارگوش بود و با خطوط  
دور چشم گربه سر مويي فرق نداشت . او نيز شنل سبز رنگي به تن داشت و موهاي سياهش را محکم پشت سرش جمع کرده بود. قيافه اش آشفته و پريشان به نظر ميرسيد. او  
پرسيد:  
- از کجا منو شناختين ؟  
- آخه پروفسور عزيز هيچ گربه اي مثل مجسمه بي حرکت نميشينه .  
- اگه شما هم از صبح تا شب روي يه ديوار آجري مي نشستين بدنتون خشک مي شد.  
- چي؟ يعني از صبح به جاي شادي و پايکوبي اين جا نشسته بودين ؟ سر راه که مياومدم ده دوازده جا جشن و سرور بود.  
پروفسور مک گونگال با غضب بيني اش را بالا کشيد و با بيقراري گفت :  
- بله ، درسته ، همه جشن گرفته ن . ولي فکر مي کنين همه احتياط ميکنن ؟ به هيچ وجه . حتي ماگل ها هم يه چيزايي فهميده ن و توي اخبارشون منعکس کرده ن .  
پروفسور مک گونگال با حرکت سر به پنجره ي اتاق نشيمن دورسليها اشاره کرد و ادامه  داد:  

   A   D      
   P     M      


 - من خودم شنيدم . جغدها دسته دسته پرواز ميکردن ، و شهاب سنگ ها... اونا که احمق نيستن . علم مشنگ ها محدود به مشاهداتشونه . از ديدن اين جور چيزها تعجب کرده ن . اون شهاب سنگ هاي توي کنت ... شرط ميبندم که کار ديدالوس ديگل    بوده . اون هيچ وقت از روي عقل و شعور کار نمي کنه .  
دامبلدور به آرامي گفت :  
- نبايد اونارو سرزنش کني. ما توي يازده سال گذشته رنگ شادي و جشن و سرور رو نديديم .  
- ميدونم . ولي هرچيزي حدي داره . مردم ديگه دارن شورشو در ميارن . توي روز روشن توي خيابونا راه مي افتن و شايعه پراکني مي کنن .حداقل لباس مشنگ ها رو هم نميپوشن ... .  
او زير چشمي به دامبلدور نگاهي انداخت ، گويي انتظار داشت او چيزي بگويد. ولي دامبلدور چيزي نگفت . پروفسور مک گونگال به حرفش ادامه داد:  
- چقدر جالب مي شد اگه دقيقاً همون روزي که طرف ناپديد شد مشنگ ها هم به اسرار ما پي ميبردن ! دامبلدور، من که گمان ميکنم اون واقعاً رفته .  
- بله ، برو برگرد نداره . ما بايد خدا رو شکر کنيم . آب نبات ليمويي ميخوري؟  
- چي؟  
- آب نبات ليمويي! يه جور آب نبات مشنگ هاست که من خيلي دوست دارم .  
پروفسور مک گونگال که فکر مي کرد موقع مناسبي براي خوردن آب نبات نيست با بيميلي گفت :  
- نه ، متشکرم . همان طوري که گفتم اگه هم طرف رفته باشه ... .  
- پروفسور عزيز، مطمئنم که خانم با شعور و فهميده اي مثل شما ميتونه اسم اونو به زبون بياره . همه ش طرف ، طرف .... خيلي مسخره و بيمعنيه . يازده ساله که ميخوام مردم رو متقاعد کنم که اونو به اسم واقعيش يعني ولدمورت    خطاب کنن .  
پروفسور مک گونگال برخود لرزيد اما دامبلدور که سرگرم باز کردن دو آب نبات ليمويي بود توجهي به او نکرد و ادامه داد:  
- با گفتن طرف بيش تر گيج ميشيم . به نظر من هيچ دليلي نداره که اسم ولدمورت رو به زبون نياريم .  
 پروفسور مک گونگال که برافروخته شده بود با حالت تحسين آميزي گفت :  
- ميدنم که از نظر شما ايرادي نداره ولي شما با بقيه فرق دارين . همه ميدونن که طرف ... ببخشين .... ولدمورت فقط و فقط از شما حساب مي بره .  
دامبلدور با خونسردي گفت :  
- دارين اغراق ميکنين . ولدمورت نيروهايي داشت که من هيچ وقت نداشتم .  
- چرا، داشتين ولي شما نجيب تر از اون هستين که بخواين از اين جور نيروها استفاده کنين .  
- چقدر خوبه که هوا تاريکه .آخرين باري که از خجالت سرخ شدم وقتي بود که خانم پامفري از روگوشيهام تعريف کرد.  
پروفسور مک گونگال نگاهي به دامبلدور انداخت و ادامه داد:  
- پرواز جغدها که چيزي نيست . از شايعات پخش شده خبر ندارين . خودتون که اين مردمو ميشناسين و ميدونين چه حرف هايي ميزنن ... مثلاً درباره ي اين که چرا او ناپديد شد يا اين که آخر سر کي جلوش ايستاد و اونو از ميدون به در کرد.  
به نظر م رسيد به موضوعي که مايه ي نگراني پروفسور مک گونگال بود نزديک شده اند، زيرا تمايلي به ادامه بخث نداشت ، همان موضوعي بود که او را صبح تا شب روي ديوار سرد و سخت به انتظار نگ داشته بود. نگاه نافذش به دامبلدور از اهميت موضوع حکايت ميکرد زيرا او هيچ وقت نه در قالب گربه و نه در قالب يک خانم به دامبلدور آن گونه نگاه نميکرد. کاملاً آشکار بود که او هيچ حرفي را باور نميکند مگر آن که مهر تأييد دامبلدور بر آن خورده باشد. اما دامبلدور که آب نبات ديگري را باز ميکرد جوابي نداد.  
پروفسور مک گونگال با جديت به حرفش ادامه داد:  
- مردم ميگن ولدمورت ديشب توي دره گودريک    بوده و دنبال خانواده ي پاتر ميگشته . مي گن ليلي و جيمز... ميگن اونا... مرده ن .  
دامبلدور سرش را پايين انداخت و پروفسور مک گونگال که نفسش در سينه حبس شده بود گفت :  
- ليلي و جيمز... نه ، باورم نميشه ... يعني نميخوام باور کنم ... واي آلبوس !  
دامبلدور دستش را دراز کرد و با حالتي تسلي بخش به شانه ي او زد و گفت :  
- ميدونم ... ميدونم .  
پروفسور مک گونگال با صداي لرزان ادامه داد:  
- اما موضوع به اين جا ختم نميشه . مردم ميگن اون ميخواسته پسر خانواده ي پاتر رو هم بکشه ولي موفق نشده . هيچ کس نمي دونه چرا... فقط اينو ميدونن که وقتي نتونست هري پاتر رو بکشه قدرتش از بين رفت و همين باعث شد که بره .  
دامبلدور با چهره اي اندوهگين سرش را تکان داد و حرف او را تأييد کرد. پروفسور مک گونگال که زبانش بند آمده بود با لکنت گفت :  
- پ... پس ... اين ... وا... واقعيت داره ؟ اون که اين همه آدم کشته و اين همه تجربه داره ، چطور نتونسته يه پسر بچه ي کوچولو رو بکشه ؟ من مونده م که چه طوري هري زنده مونده .  
دامبلدور گفت :  
- ما فقط مي تونيم يه چيزهايي رو حدس بزنيم ولي ممکنه هيچ وقت به حقيقت پي نبريم .  
پروفسور مک گونگال دستمال تور دوزي شده اي را بيرون آورد و چشم هايش را پاک کرد. دامبلدور با صداي بلندي بينياش را بالا کشيد و ساعت طلاييش را در آورد و  
به آن نگاهي انداخت . ساعت عجيبي بود. دوازده عقربه داشت ولي هيچ عددي روي صفحه ي آن نبود. در عوض سياره هاي کوچکي در حاشيه ي صفحه دور ميزدند. بيترديد  
دامبلدور از طرز کار آن ساعت سر در مي آورد زيرا آن را در جيبش گذاشت و گفت :  
- هاگريد دير کرده . راستي، حتماً اون به شما گفته که قراره من بيام اين جا، نه ؟  
- من اومده م که هري رو به خاله و شوهرخاله اش تحويل بدم . اونا تنها قوم و خويش هري هستن .  
پروفسور مک گونگال از جا پريد و به خانه ي شماره ي چهار اشاره کرد و گفت :  
- منظورتون همين خونه س ؟ يعني همين کساني که توي اين خونه زندگي ميکنن ؟ شما نبايد اين کارو بکنين . من از صبح رفتارشونو زير نظر گرفتم . اينا هيچ شباهتي به ما ندارن .  
يه پسر هم دارن . خودم ديدم که پسرشون توي خيابون به مادرش لگد ميزد و با داد و فرياد از اون شکلات ميخواست . هري پاتر قراره اين جا زندگي کنه !  

   D    D    
   V      
   G    H    

دامبلدور با قاطعيت گفت :  
- اين جا براي هري از همه جا بهتره . وقتي بزرگ تر بشه خاله و شوهرخاله اش همه چيز رو براش توضيح مي دن . من براشون يه نامه نوشته م .  
پروفسور مک گونگال دوباره لب ديوار نشست و گفت :  
- نامه ! به نظر شما واقعاً ميشه همه چيز رو توي نامه توضيح داد؟ اونا هيچ وقت هري رو درک نميکنن ! اون مشهور ميشه ... يه قهرمان افسانه اي ميشه ... تعجبي نداره اگه در آينده مردم اسم امروز رو روز هري پاتر نام گذاري کنند. چه کتاب هايي که درباره ش نمينويسن ... تمام بچه هاي دنيامون اونو ميشناسن .  
دامبلدور از بالاي شيشه هاي نيم دايره اي عينکش نگاهي به او انداخت و گفت :  
- کاملاً درسته . همين کافيه که نظر و عقيده ي هر بچه اي رو عوض کنه . اون قبل از اين که بتونه راه بره يا حرف بزنه معروف و مشهوره ! در حالي که خودش هيچي يادش نمياد.  
ميدوني چقدر به نفعشه که دور از اين جنجال و هياهو بزرگ بشه ؟ هر وقت بزرگ شد و براي درک اين مطالب آمادگي لازم رو پيدا کرد همه چيز رو بهش مي گن .  
پروفسور مک گونگال دهانش را باز کرد که چيزي بگويد اما تغيير عقيده داد. سپس آب دهانش را قورت داد و گفت :  
- بله ، بله ، حق با شماست . ولي اين بچه چطوري بايد به اين جا بياد؟  
 ناگهان نگاهي به شنل دامبلدور انداخت انگار فکر کرده بود ممکن است دامبلدور هري را زير شنلش پنهان کرده باشد. دامبلدور گفت :  
- قراره هاگريد   اونو بياره .  
- به نظر شما هاگريد براي کاري به اين مهمي قابل اعتماده ؟  
دامبلدور گفت :  
- من به او اعتماد کامل دارم .  
پروفسور مک گونگال با اکراه گفت :  
- در خوب بودنش هيچ شکي ندارم اما قبول کنين که خيلي سر به هواست . همه ش دنبال ... اين صداي چيه ؟  
صداي تق و توقي گفتگوي آن دو را قطع کرد. صدا به تدريج بلندتر شد. آن ها به بالا و پايين خيابان نگاه کردند تا شايد نور چراغ اتومبيلي را ببينند. ناگهان صداي تق و  
توق به صداي بلند و مهيبي تبديل شد. هر دو به آسمان نگاه کردند. موتورسيکلت عظيمي از آسمان پايين آمد و در خيابان مقابل آن ها به زمين نشست .  
موتورسيکلت بزرگي بود اما در مقايسه با پاهاي بلند راکبش کوچک به نظر ميرسيد. بلندي قامت موتورسوار دست کم دو برابر و پهناي بدنش پنج برابر افراد معمولي بود. هيکلش درشت و بيقواره بود و وحشي به نظر ميرسيد. موهاي سياه ژوليده و بلندي داشت و ريشش بيش تر قسمت هاي صورتش را پوشانده بود. دست هايش به اندازه ي درپوش سطل آشغال بود و پاهايش در آن چکمه هاي چرمي مثل بچه دلفين به نظر ميرسيد. در ميان بازوهاي عضلاني و ورزيده اش پتويي بود که در آن چيزي را پيچيده بودند.  
دامبلدور که آسوده خاطر شده بود گفت :  
- بالاخره اومدي، هاگريد؟ اين موتور سيکلت رو از کجا آوردي؟  
موجود غول پيکر که با احتياط از موتورسيکلت پياده ميشد گفت :  
- جناب پروفسور اينو قرض گرفته م . سيريوس بلک    جوون اينو بهم قرض داده ، قربان !  
- مشکلي که پيش نيومد؟  
- نه ، آقا. خونه شون درب و داغون شده بود. ولي قبل از هجوم مشنگا خودم رفتم و بچه رو آوردم . وقتي داشتيم از بالاي بريستول    رد ميشديم خوابش برد.  
دامبلدور و پروفسور م گوناگال جلو رفتند که داخل پتو را ببينند. در ميان پتو نوزادي به خواب عميقي فرو رفته بود. از لابه لاي موهاي سياه و براقش که بر روي  
پيشاني ريخته بود اثر زخم عجيبي خودنمايي ميکرد که شبيه به صاعقه بود. پروفسور مک گونگال گفت :  
- اين جاي همون ... ؟  
دامبلدور گفت :  
- بله ، جاي اين زخم تا آخر عمرش باقي ميمونه .  
- دامبلدور، نميشه يه جوري اين اثر زخم رو از بين ببريم ؟  
- حتي اگر هم مي شد من اقدامي نميکردم . جاي زخم ها ممکنه يه روزي مفيد باشن . من خودم يکي از اين زخم ها بالاي زانوي چپم دارم که نقشه ي کامل متروي لندنه . خب ديگه ، هاگريد، بچه رو بده به من . بهتره زودتر کارو تموم کنيم .  
دامبلدور هري را در ميان بازوهايش گرفت و به سوي خانه ي دورسليها رفت . هاگريد پرسيد:  
- ببخشين ، آقا، ميشه باهاش خداحافظي کنم ؟  
سپس سر بزرگ و پشمالويش را جلو برد و با ريش و سبيل زبرش نوزاد را بوسيد. بعد مثل يک سگ زخمي زوزه کشيد. پروفسور مک گونگال گفت :  
- هيس ! الان مشنگ ها رو بيدار مي کني !  
هاگريد هق هق کنان گفت : «بب... بب... ببخشين .» سپس دستمال بزرگ و خال داري را از جيبش در آورد و جلوي صورتش گرفت و گفت :  
- نميتونم ... جيگرم براش ميسوزه ... لي لي و جيمز مرده ن .... و حالا هري کوچولوي بيچاره بايد با مشنگا زندگي کنه .  
پروفسور مک گونگال به آرامي هاگريد را نوازش کرد و زير لب گفت :  
- آره ، آره ، خيلي سخته . ولي هاگريد، بهتره آرامشتو حفظ کني و سر و صدا نکني وگرنه لو مي ريم و مشنگ ها پيدامون مي کنن ها!  
در همان لحظه دامبلدور از روي ديوار کوتاه باغ رد شد و به سوي در ورودي ساختمان رفت . آهسته هري را روي پله ي جلوي در خانه گذاشت . سپس از جيبش نامه اي  
در آورد و لاي پتوي هري قرار داد. آن گاه به سوي پروفسور مک گونگال و هاگريد بازگشت . يک دقيقه ي تمام هر سه ايستاده بودند و نميتوانستند از آن بقچه ي کوچک چشم  
بردارند. شانه هاي هاگريد ميلرزيد. پروفسور مک گونگال با حالتي عصبي پلک مي زد و درخشش چشم هاي دامبلدور بيفروغ شده بود. سرانجام دامبلدور گفت :  
- خب ، اينم از اين . ديگه کارمون تموم شد. حالا ميتونيم بريم  به مراسم جشن بپيونديم .  
هاگريد با صداي گرفته اي گفت :  

   H    
   S   B    
   B     


 
- منم بايد زودتر برم و موتورسيکلت سيريوس بلک رو بهش پس بدم . شب به خير.  
هاگريد با آستينش اشک هايش را پاک کرد و سوار موتورسيکلت شد و آن را روشن کرد. موتورسيکلت با صداي مهيبي به هوا برخاست و در سياهي شب ناپديد شد.  
دامبلدور سرش را تکان داد و به پروفسور مک گونگال گفت :  
- فعلاً خداحافظ .  
پروفسور مک گونگال نيز سرش را تکان داد و بينياش را بالا کشيد. دامبلدور برگشت و از خيابان پايين رفت . در انتهاي خيابان ايستاد، خاموش کن نقره اي را در آورد و  
بار ديگر در آن را باز کرد و فشرد. دوازده چراغ دوباره روشن شدند و نور نارنجي رنگ آن ها بار ديگر پريوت درايو را روشن کرد. او در فاصله ي دور گربه اي را ديد که از آن جا دور  
مي شد. در آن لحظه تنها چيزي که به چشم مي خورد بقچه ي کوچکي بود که جلوي ساختمان شماره ي چهار پريوت درايو قرار داشت . دامبلدور زير لب گفت :  
- موفق باشي هري .  
سپس روي پاشنه پا چرخيد و درحالي که شنلش در هوا پيچ و تاب مي خورد به سرعت از آن جا رفت .  
در تاريکي شب ، نسيمي لاب لاي پرچين هاي آراسته ي پريوت درايو مي وزيد و هيچ کس گمان نميکرد وقايع غيرمنتظره اي در شرف وقوع باشد. هري در خواب غلتي زد و دست کوچکش را کنار نامه گذاشت .. او نميدانست چه شخصيت منحصر به فرد و مشهوري است . نمي دانست چند ساعت ديگر با صداي جيغ خانم دورسلي که براي برداشتن شيشه هاي شير در ورودي را باز ميکند بيدار خواهد شد. نمي دانست در چند هفته ي آينده دادلي، پسرخاله اش ، او را نيشگون مي گيرد، سيخونک مي زند و آزار ميدهد. او بيهيچ دغدغه اي خوابيده بود. او حتي نميدانست که در همان لحظه مردم در سراسر کشور پنهاني به جشن و سرور پرداخته اند و آهسته به هم ميگويند: زنده باد هري پاتر... پسري که زنده ماند.  

 
  
 از روزي که خانم دورسلي خواهرزاده اش را روي پله ي ورودي پيدا کرد ده سال ميگذشت . اما پريوت درايو هيچ تغييري نکرده بود. خورشيد از بالاي همان باغ هاي زيبا و آراسته طلوع کرد و بر روي پلاک برنجي روي در خانه ي شماره ي چهار تابيد. کم کم وارد اتاق نشيمن شد. اتاق نشيمن درست مثل همان شبي بود که آقاي دورسلي اخبار مربوط به پرواز جغدها را از تلويزيون شنيده بود. فقط عکس هاي بالاي بخاري ديواري از گذر زمان حکايت ميکردند. عکس هاي ده سال پيش دادلي درست مثل يک بادکنک صورتي بزرگ بود که روي آن يک کلاه منگوله دار گذاشته باشند, در صورتي که حالا ديگر دادلي بزرگ شده بود و عکس هاي جديدش پسربچه اي با موهاي بور را نشان ميدادند که با اولين دوچرخه اش بازي ميکرد, در پارک سوار چرخ و فلک بود, با پدرش سرگرم بازي کامپيوتر بود, مادرش او را در آغوش گرفته بود و ميبوسيد. در آن اتاق هيچ اثري از پسر ديگري که در همان خانه سکونت داشت به چشم نميخورد.  
 با اين حال هري هنوز آن جا زندگي ميکرد و در آن لحظه خواب بود. چيزي نگذشت که خاله پتونيا بيدار شد و شروع کرد به داد و بيداد. او فرياد مي زد:  
- بلندشو ديگه , زودباش , بيدار شو.  
 هري با تکاني از خواب پريد. خاله پتونيا دوباره به در ضربه زد و فرياد کشيد: «بلند شو!» هري صداي پاي او را شنيد که از آن جا دور شد، به آشپزخانه رفت و ماهيتابه را روي اجاق گذاشت . هري به پشت خوابيد و سعي کرد خوابي را که ديده بود به خاطر بياورد. خواب دلنشيني بود. او در خواب يک موتورسيکلت پرنده ديده بود. هري احساس ميکرد بارها اين خواب را ديده است .  
 خاله پتونيا که دوباره پشت در بود با لحني آمرانه گفت :  
- هنوز بيدار نشدي؟  
- چرا، بيدار شدم .  
- پس بجنب ديگه . زودباش ! حواست به ژامبون ها باشه . يه وقت نسوزه ها، فهميدي؟ مي خوام روز جشن تولد دادلي همه چيز عالي باشه .  
 هري شروع کرد به غرولند کردن و خاله پتونيا از پشت در گفت :  
- چي گفتي؟  
- هيچي، هيچي نگفتم .  
 او به کلي روز تولد دادلي را از ياد برده بود. به آرامي از تختخواب بيرون آمد و دنبال جوراب هايش گشت . زير تختش يک جفت جوراب پيدا کرد و آن را برداشت که بپوشد. روي يک لنگه جورابش يک عنکبوت بود. هري مجبور شد قبل از پوشيدن آن را بردارد. او ديگر به عنکبوت ها عادت کرده بود، زيرا انباري زير پله که خوابگاه هري بود عنکبوت هاي زيادي داشت .  
 لباس هايش را پوشيد و به سمت آشپزخانه رفت . هديه هاي دادلي تمام ميز را پوشانده بود و سطح آن اصلاً ديده نمي شد. گذشته از يک تلويزيون جديد و يک دوچرخه کورسي، کامپيوتر جديدي که دادلي ميخواست را نيز برايش خريده بودند. هري نمي فهميد که دوچرخه ي کورسي به چه کار دادلي ميآيد زيرا او بسيار چاق بود و از ورزش کردن چندان خوشش نميآمد. البته کتک زدن ديگران براي او نوعي ورزش بود. هري به چشم دادلي شبيه يک کيسه بوکس بود. اما اکثر اوقات دادلي نميتوانست او را به چنگ آورد زيرا هري بسيار فرز و سريع بود و به کيسه بوکس شباهتي نداشت .  
 هري لاغر و ريزنقش بود و کوچک تر از سنش به نظر ميرسيد. شايد هم بي ارتباط با انباري که در آن زندگي ميکرد نبود. اکثر مواقع حتي از جثه ي واقعي خودش نيز کوچکتر به نظر مي رسيد زيرا ناچار بود لباس هاي کهنه ي دادلي را بپوشد که چهار برابر اندازه ي طبيعي او بودند. هري صورت لاغر، زانوهاي کج و معوج ، موهاي سياه و چشمهاي سبزي داشت . عينکش که شيشه هاي گردي داشت از صد جا شکسته بود و با يک عالمه نوارچسب وصله پينه شده بود. علت اين شکستگي ها مشت هاي مکرري بود که دادلي به بيني او زده بود. هري در ميان خصوصيات ظاهري خود فقط جاي زخم روي پيشانيش را که شبيه به صاعقه بود ميپسنديد. از زماني که خود را شناخته بود آن زخم را روي پيشانيش ديده بود. هميشه از خاله پتونيا درباره ي آن زخم سؤال ميکرد. اما هميشه يک جواب ميشنيد: «اين زخم توي همون تصادفي به وجود اومد که باعث مرگ پدر و مادرت شد. ديگه سؤال نکن .»  
 ديگه سؤال نکن ... اين اولين شرط يک زندگي آرام و بي دغدغه در کنار دورسليها بود.  
 هري سرگرم زير و رو کردن ژامبون ها بود که شوهرخاله اش وارد آشپزخانه شد. او به جاي سلام و احوالپرسي با داد و فرياد به او گفت که موهايش را شانه کند.  
شوهرخاله اش دست کم  هفته اي يک بار از بالاي روزنامه اش نگاهي  به  هري مي انداخت و  با  اوقات تلخي  به  او  ميگفت که  بايد  موهايش را  کوتاه کند.  هري بيش تر  از ساير همکلاسي هايش موهايش را کوتاه مي کرد ولي بيفايده بود زيرا بلافاصله زيرا بلافاصله موهايش به همان وضع ژوليده و آشفته ي سابق در مي آمد.  
 هنگامي که خاله پتونيا و دادلي به آشپزخانه آمدند هري داشت نيمرو درست ميکرد. دادلي خيلي به پدرش شباهت داشت . صورتش پهن و رنگ پوستش سرخ و سفيد  
بود با گردني کوتاه و چشم هاي آبي براق . موهاي بور و پرپشتش کله ي پوکش را پوشانده بود و تا روي گردنش ميرسيد. خاله پتونيا هميشه مي گفت که او مثل فرشته هاست . اما هري بارها گفته بود که او مثل خوکي است که روي سرش کلاه گيس گذاشته باشند. هري به زحمت بشقاب هاي تخم مرغ و ژامبون را روي ميز گذاشت زيرا هديه هاي دادلي تمام  
ميز را اشغال کرده بود و جاي خالي پيدا نمي شد. در اين ميان دادلي سرگرم شمردن هديه هايش بود، ناگهان اخم هايش را در هم کشيد و به پدر و مادرش نگاهي انداخت و گفت :  
- فقط سي و شش تا کادو؟ اين که از پارسال هم دو تا کم تره !  
- آخه عزيزم تو کادوي عمه مارج    رو حساب نکردي. ببين ، ايناهاش زير اين کادوي بزرگ مامان و باباست .  
 دادلي با عصبانيت گفت :  
- خب ، تازه با اون ميشه سي و هفت تا. باز هم کمه .  
 هري که احتمال ميداد دادلي از کوره در برود و ميز را برگرداند به سرعت ژامبون هاي داخل بشقابش را خورد. انگار خاله پتونيا هم احساس خطر کرده بود چون  
بلافاصله گفت :  
- امروز هر وقت رفتيم بيرون دوتا کادوي ديگه برات ميخريم . باشه ، توپولي مامان ؟ چطوره ، خوبه ؟  
 دادلي لحظه اي به فکر فرو رفت گويي تصميم گرفتن برايش کار سختي بود. سرانجام به آرامي گفت :  
- با اون دوتا ميشه سي و... سي و...  
 خاله پتونيا گفت :  
- ميشه سي و نه تا عزيز دلم .  
 دادلي به زحمت روي صندلي نشست و نزديک ترين کادو را به سمت خود کشيد و گفت :  
- باشه ، خوبه .  
 آقاي دورسلي که آهسته و بي صدا ميخنديد به موهاي دادلي دستي کشيد و گفت :  
- اي وروجک ! خيلي سرش توي حساب و کتابه ... درست مثل باباش ... چه پسري !  
 در همان وقت زنگ تلفن به صدا در آمد و خاله پتونيا از جايش برخاست تا تلفن را جواب بدهد. هري و عمو ورنون به دادلي نگاه ميکردند که مشغول باز کردن  
کادوهايش بود يک دوچرخه کورسي، يک دوربين فيلمبرداري، يک هواپيما با دستگاه کنترل از راه دور، شانزده بازي کامپيوتري جديد و يک دستگاه ويدئو بخشي از هديه هاي دادلي  
بودند. دادلي سرگرم باز کردن کاغذ کادوي ساعت مچي طلايش بود که خاله پتونيا با چهره اي عصباني و آشفته برگشت و گفت :  
- ورنون يه خبر بد... پاي خانم فيگ    شکسته و نمي تونه اونو نگه داره .  
 سپس با سر به هري اشاره کرد. دهان دادلي از ترس بازمانده بود، اما هري خوشحال به نظر ميرسيد. هر سال در روز تولد دادلي، خاله پتونيا و عمو ورنون پسرشان را با يکي از دوستانش به گردش ميبردند. گاهي به پارک حيات وحش ميرفتند گاهي نيز به سينما يا همبرگر فروشي. و هر سال هري را نزد خانم فيگ ميگذاشتند. خانم فيگ پيرزن بداخلاقي بود که خانه اش دو خيابان آن طرف تر بود. هري از آن جا متنفر بود. همه جاي خانه ي او بوي کلم مي داد و هميشه از هري مي خواست که عکس گربه هايي را که تابه حال داشته نگاه کند.  
 خاله پتونيا چنان با خشم به هري نگاه کرد که انگار او مسبب اين وقايع بد بوده است و به شوهرش گفت :  
- حالا چيکار کنيم ؟  
 هري ميدانست که بايد براي شکستگي پاي خانم فيگ ابراز تأسف کند، اما کار آساني نبود. هري به ياد سال گذشته افتاد که مجبور شده بود عکس هاي برفي،  
چنگولي و کاکلي را نگاه کند.  
 عمو ورنون فکري به ذهنش خطور کرد و گفت :  
- چطوره از مارج خواهش کنيم اونو نگه داره ؟  
- ورنون ، مزخرف نگو. مارج از اين پسره متنفره .  
 دورسلي ها هميشه به همين صورت درباره ي هري صحبت مي کردند انگار او در آن جا حضور نداشت يا چنان ابله و کودن بود که متوجه حرف هاي آن ها نمي شد. عمو  
ورنون گفت :  
   
- راستي اون دوستت چي؟ اسمش چي بود؟ آهان ايوون ... .  
خاله پتونيا به تندي گفت :  
   
- اون براي گذروندن تعطيلات رفته ماژورکا.  
 هري با اين اميد که با پيشنهادش موافقت کنند گفت :  
- من خودم ميتونم تنها توي خونه بمونم .  
 در اين صورت ميتوانست به سراغ کامپيوتر دادلي برود و يا با خيال راحت تلويزيون تماشا کند.  
 خاله پتونيا چنان قيافه اش در هم رفت که انگار آب ليمو به گلويش پريده بود و با صداي بلند گفت :  
- آره ، حتماً. همين کارو مي کنيم که وقتي برگشيم ببينيم خونه مون تبديل به ويرونه شده !  
 هري گفت :  
- من خونه رو به هم نميريزم .  
 ولي آن ها به حرف هري اعتنا نکردند. خاله پتونيا با صداي آهسته گفت :  
- مي تونيم اونم با خودمون به باغ وحش ببريم و تو ماشين تنهاش بگذاريم .  
- نه ، نه ، ماشين نوست . نميشه توي ماشين تنهاش بگذاريم .  

   M    
   F   
   Y    
   M     

 دادلي با صداي بلند گريه را سر داد. در واقع گريه اش واقعي نبود. از آخرين باري که واقعاً گريه کرده بود سال ها ميگذشت . ولي او مي دانست که اگر اخم هايش را درهم 
 
بکشد و گريه و زاري کند مادرش مطابق ميلش رفتار ميکند. خاله پتونيا دادلي را در آغوش گرفت و گفت :  
- گريه نکن عزيز دلم . مگه من مرده م که روز تولد تو خراب بشه ؟  
 دادلي که اداي هق هق را در ميآورد با جيغ و داد گفت :  
- من ... نميخوام ... اون ... با ما... بياد. آخه ... آخه ... اون هميشه همه چيزو خراب مي کنه .  
 دادلي از بالاي دست مادرش دزدکي پوزخندي به هري زد. درست در همان لحظه زنگ در به صدا درآمد. خاله پتونيا سراسيمه گفت :  
- واي، نه ! اومدن .  
 و لحظه اي بعد پيرس پالکيس   ، بهترين دوست دادلي، همراه با مادرش وارد خانه شد. پيرس پسر نحيف و لاغري بود و صورتش به موش شباهت داشت . و همان کسي  
بود که معمولاً دست بچه ها را از پشت مي گرفت تا دادلي آن ها را کتک بزند. دادلي همين که آن ها را ديد گريه ي دروغينش متوقف شد.  
 نيم ساعت بعد هري در کمال ناباروري کنار دادلي و پيرس روي صندلي عقب اتومبيل نشسته بود و براي اولين بار به باغ وحش ميرفت . خاله و شوهرخاله اش نتوانسته  
بودند چاره ي ديگري بينديشند و سرانجام تصميم گرفته بودند او را با خود ببرند. اما پيش از حرکت ، عمو ورنون او را به گوشه اي برد و در حالي که صورت بزرگ و سرخ رنگش را  
جلوي صورت هري آورده بود، گفت :  
- بهت گفته باشم ، اگه يه وقت مسخره بازي از خودت در بياري، حالا هرچي مي خواد باشه ، از حالا تا کريسمس توي انباري زندانيت مي کنم .  
 هري نيز در جواب قول داده بود که دست از پا خطا نکند. اما عمو ورنون حرف هري را باور نکرده بود. در واقع هيچ وقت هيچ کس حرف هري را باور نمي کرد.  
 مشکل اين بود که هميشه همه ي اتفاق هاي عجيب و غريب در حضور هري پيش مي آمد و حتي گفتن اين که او هيچ دخالتي نداشته است فايده اي نداشت . يکبار که هري از سلماني برگشت به نظر ميرسيد که اصلاً موهايش را کوتاه نکرده است . خاله پتونيا از کوره در رفت و با قيچي آشپزخانه موهايش را کوتاه کرد و آن قدر ادامه داد تا ديگر مويي روي سر او نماند. فقط چتريهايش را نزد که زخم روي پيشانيش را بپوشاند. دادلي از خنده روده بر شده بود. آن شب تا صبح خواب به چشم هري نيامد و تمام مدت به روز بعد و مدرسه فکر کرد. به ياد همکلاسيهايش افتاد که او را براي لباس هاي گشاد و عينک وصله پينه دارش مسخره ميکردند. اما صبح که از جايش بلند شد موهايش دوباره مثل قبل بلند و نامرتب بود. با اين که براي آن ها توضيح داد که خودش نيز علت رشد سريع مويش را نميداند يک هفته او را در انباري زنداني کردند.  
 يک بار ديگر خاله پتونيا مي خواست پلوور زشت دادلي را که قهوه اي رنگ بود و منگوله هاي نارنجي داشت به زور تن هري بپوشاند. اّما هرچه بيشتر تلاش ميکرد پلوور کوچک تر مي شد تا اين که سرانجام اندازه ي يک عروسک خيمه شب بازي شد و مطمئناً ديگر به تن هري نميرفت . خاله پتونيا گمان کرد که آن پلوور هنگام شست وشو آب رفته است . هري از اين که تنبيه نشده بود خوشحال بود. يک بار ديگر براي اين که او را روي بام آشپزخانه مدرسه ديده بودند به دردسر افتاد. آن روز نيز مثل هميشه دادلي و دارودسته اش دنبال او مي دويدند و هري فرار ميکرد که ناگهان به خود آمد و متوجه شد روي دودکش آشپزخانه نشسته است . خودش بيش تر از ديگران متعجب شده بود. آن روز مدير مدرسه با خشم و غضب نامه اي براي دورسليها فرستاد که در آن نوشته بود هري از ديوار مدرسه بالا رفته است . عمو ورنون پس از خواندن نامه بلافاصله او را در انباري زنداني کردو هري بيچاره از داخل انباري فرياد مي زد و مي گفت که او فقط ميخواسته از روي سطل آشغال جلوي آشپزخانه بپرد. شايد هنگامي که از روي سطل مي پريد باد او را به بالاي پشت بام برده بود.  
 اما آن روز هيچ يک از اين حوادث پيش نميآمد. قرار بود هري همراه با دادلي و پيرس به گردش برود. آنجا نه از مدرسه خبري بود، نه از انباري و نه از اتاق نشيمن  
خانم فيگ که بوي کلم مي داد.  
 عمو ورنون هنگام رانندگي به خاله پتونيا غرولند ميکرد. او هميشه دوست داشت از چيزي ايراد بگيرد. هميشه يا از هري ايراد ميگرف يا از همکارهايش .گاهي نيز از  
وکيلش يا کارمندهاي بانک ايراد ميگرفت . اما اين بار موتورسوارها را به باد سرزنش گرفته بود. همين که يک موتور سوار از آن ها سبقت گرفت عمو ورنون گفت :  
- اين جوون هاي شرور مثل ديوونه ها موتورسواري مي کنن .  
 ناگهان چيزي به ذهن هري خطور کرد و گفت :  
- منم يه بار خواب يه موتورسيکلت ديدم ... موتورسيکلتي که پرواز مي کرد.  
 چيزي نمانده بود عمو ورنون با اتومبيل جلويي تصادف کند. او صورتش را که مثل يک چغندر غول پيکر سبيلو شده بود برگرداند و با صداي بلند به هري گفت :  
- موتورسيلکت که پرواز نمي کنه !  
دادلي و پيرس پوزخند زدند. هري گفت :  
- مي دونم موتورسيکلت ها پرواز نميکنن اما اين فقط يه خواب بود.  
 هري از حرفي که زده بود پشيمان شد. دورسلي ها از هيچ چيز به اندازه ي حرف هاي عجيب هري بدشان نميآمد. چه يک خواب عجيب را تعريف ميکرد چه يک  
کارتون عجيب ، نتيجه يکسان بود به نظر ميرسيد آن ها از اين وحشت داند که افکار خطرناکي به ذهن هري خطور کند.  
 آن روز شنبه بود و هواي صاف و آفتابي آن روز خانواده هاي زيادي را به باغ وحش کشانده بود. دورسليها جلوي در ورودي باغ وحش براي دادلي و پيرس بستني شکلاتي بزرگي خريدند و پيش از آن که بتوانند هري را از آن جا دور کنند خانم فروشنده لبخندزنان از هري پرسيد که چه مي خواهد و دورسليها ناچار شدند براي او نيز يک بستني يخي ليمويي ارزان قيمت بخرند. وقتي همه به گوريلي که سرش را مي خاراند نگاه ميکردند هري سرگرم خوردن بستي ليمويي شد و با خودش گفت : «بدک نيست .» گوريل خيلي به دادلي شباهت داشت فقط موهايش بور نبود.  
 مدت ها بود که آن قدر به هري خوش نگذشته بود. او از خانواده ي دورسلي فاصله گرفته بود و از پشت دنبال آن ها ميرفت زيرا وقت ناهار نزديک بود و از سوي ديگر دادلي و پيرس حوصله شان سررفته بود و ممکن بود دوباره ياد کتک زدن هري بيفتند. اين کار سرگرمي محبوبشان بود. براي صرف ناهار به رستوران باغ وحش رفتند. دادلي هم براي اين که ليوان معجوني که برايش خريدند چندان بزرگ نبود بهانه مي گرفت و اوقات تلخي ميکرد. عمو ورنون براي دادلي يک معجون ديگر خريد. و حالا هري ميتوانست معجون قبلي را بخورد. هري پس از تمام کردن معجون چنان شاد و سرخوش بود که خداخدا ميکرد آن روز شب نشود.  
 پس از صرف ناهار به قسمت خزندگان رفتند. جاي سرد و تاريکي بود. دورتادور آن جا محفظه هاي شيشه اي بزرگ گذاشته بودند و انواع و اقسام مار و مارمولک از روي  
شاخه هاي خشکيده و سنگ هاي داخل محفظه ها بالا ميرفتند. دادلي و پيرس مشتاق بودند که زودتر کبري هاي بزرگ و سمي و اژدرمارهي آدم خوار را ببينند. دادلي فوراً بزرگ ترين  

   P   P     

 مار را پيدا کرد و به سوي محفظه ي آن رفت . مار بزرگ و طويلي بود که ميتوانست دوبار دور اتومبيل عمو ورنون بپيچد و با يک فشار آن را مچاله کند. اما در آن لحظه چندان سرحال به نظر نميرسيد و در خواب عميقي بود.  
 دادلي که بيني اش را به شيشه چسبانده بود و به حلقه هاي قهوه اي رنگ بدن مار نگاه ميکرد، غرولندکنان به پدرش گفت :  
- يه کاري کن تکون بخوره ديگه .  
 عمو ورنون اين بار با بند انگشتش محکم تر به شيشه ضربه زد. اين بار هم مار حرکتي نکرد و همچنان چرت مي زد. دادلي درحالي که لخ لخ کنان از محفظه دور ميشد  
گفت :  
- چه بي مزه س !  
 هري به محفظه نزديک شد و با اشتياق به مار نگاه کرد. اگر به او مي گفتند که مار از بيحوصلگي مرده است تعجب نمي کرد زيرا تک و تنها بييار و ياور در آن محفظه زنداني بود و از صبح تا شب افراد احمقي پيدا مي شدند که با ضربه زدن به شيشه آرامش او را بر هم ميزدند. ماندن در اين قفس شيشه اي بدتر از زنداني شدن هري در انباري بود که ملاقات کننده اي جز خاله پتونيا نداشت . خاله پتونيا هر روز با کوبيدن به در انباري او را از خواب بيدار مي کرد ولي دست کم هري ميتوانست در اطراف خانه گشتي بزند.  
 ناگهان مار چشم هاي ريزش را باز کرد و بسيار نرم و آهسته سرش را بلند کرد. همين که چشمش به هري افتاد به او چشمک زد.  
 هري مات و مبهوت مانده بود. فوراً به اطرافش نگاهي انداخت که ببيند کسي آن منظره را ديده است يا نه . اما کسي کنارش نبود. هري دوباره به مار نگاه کرد و به آن چشمک زد. مار سرش را به طرف عمو ورنون و دادلي برگرداند و بعد به سقف نگاه کرد. به نظر مي رسيد ميخواهد چيزي بگويد، هري از نگاهش فهميد که ميخواهد بگويد زندگي من شده همين ملال آور و کسل کننده !  
 هري با اين که مطمئن نبود مار بتواند حرف او را بفهمد از لاي شيشه آهسته گفت :  
- مي دونم ، حق داري، حتماً خيلي زجر ميکشي، نه ؟  
 مار سرش را به علامت تأييد تکان داد. هري پرسيد:  
- راستي تو اهل کجايي؟  
 مار دمش را به تابلوي کوچک کنار شيشه زد. هري با دقت به تابلو نگاه کرد. روي آن نوشته بود: مار بوآي برزيلي. هري پرسيد:  
- برزيل جاي قشنگيه ؟  
 مار دوباره دمش را به تابلو زد و هري دوباره به تابلو نگاه کرد. روي آن نوشته بود: اين مار در باغ وحش متولد شده و پرورش يافته است . هري گفت :  
- آهان ، حالا فهميدم . پس تو تا حالا توي برزيل نبودي .  
 مار سرش را به علامت منفي تکان داد. در همان لحظه صداي فرياد وحشت زده اي از پشت سرشان باعث شد هر دو جا بخورند.  
- دادلي، آقاي دورسلي! زود بياين اين جا! نگاه کنين ! باورتون نميشه اين ماره داره چه کار مي کنه .  
 دادلي که مثل اردک ميدويد به سرعت خودش را رساند. مشتي به پهلوي هري زد و گفت :  
- آهاي، از جلو من برو کنار.  
 هري که غافلگير شده بود به زمين افتاد.  
 آنگاه اتفاق عجيبي افتاد. همه چيز چنان به سرعت پيش آمد که هيچ کس متوجه چگونگي آن نشد. دادلي و پيرس که روي محفظه شيشه اي خم شده بودند ناگهان  
فرياد زدند و از وحشت به عقب پريدند.  
 هري از زمين بلند شد و نفسش بند آمد. باورش نمي شد. شيشه ي جلوي محفظه ي مار بوآ ناپديد شده بود و مار عظيم الجثه به سرعت حلقه هاي بدنش را باز ميکرد و  
به بيرون مي خزيد. همه ي کساني که در قسمت خزندگان بودند جيغ کشيدند و به طرف درهاي خروجي دويدند هنگامي که مار با سرعت از کنار هري ميگذشت هري صداي  
آهسته ي او را شنيد که ميگفت :  
- برزيل ، دارم ميام ! ازت ممنونم رفيق !  
 نگهبان قسمت خزندگان هم شوکه شده بود و مرتب ميگفت :  
- پس اين شيشه کجا غيبش زد؟  
 مدير باغ وحش خودش براي خاله پتونيا يک ليوان چاي نبات آورد و پشت سر هم از او عذرخواهي کرد. دادلي و پيرس بي وقفه جيغ ميکشيدند. هري مار را هنگام  
خزيدن از کنار آن دو ديده بود و مي دانست فقط دمش به پاشنه ي کفش آن ها کشيده شده است . ولي هنگامي که همگي سوار اتومبيل شدند، دادلي گفت که چيزي نمانده بود مار  
پايش را نيش بزند. پيرس هم قسم ميخورد که مار او را تا حد مرگ فشار داده است . اما بدتر از همه اين بود که وقتي هر دو آرام شدند پيرس گفت :  
- راستي، هري داشت با اون ماره حرف ميزد، مگه نه هري؟  
 عمو ورنون بعد از رفتن پيرس به سراغ هري آمد و با عصابيت به او گفت :  
- زود برو توي انباري و بيرون نيا. از شام هم خبري نيست .  
 او چنان عصباني و برافروخته بود که پس از گفتن اين کلمات روي صندلي ولو شد. خاله پتونيا براي اين که حال او را جا بياورد فوراً يک ليوان شربت برايش آورد.  
 *** 
 هري مدت زيادي در انباري زنداني ماند. نميدانست ساعت چند است . اگر ساعت داشت ميتوانست آخر شب از انباري بيرون برود و چيزي براي خوردن پيدا کند اما تا  
وقتي که همه بيدار بودند جرآت نميکرد در انباري را باز کند.  
 تا آن جا که يادش ميآمد حدود ده سال بود که او با خانواده ي دورسلي زندگي ميکرد. ده سال سخت و پر مشقت . يعني از همان وقتي که او نوزاد کوچکي بود و پدر و مادرش در يک تصادف اتومبيل جان سپردند. هري از صحنه ي تصادف چيزي به ياد نداشت . گاهي اوقات ساعت ها در انباري مي نشست و ميکوشيد چيزي از آن حادثه را به ياد آورد. تصويري که از آن حادثه در ذهنش جان ميگرفت بسيار عجيب بود. تنها چيزي که به ياد داشت نور خيره کننده ي سبز رنگي و سوزش زخم روي پيشانيش بود. بعد به خود مي گفت شايد همين تصوير مربوط به صحنه تصادف باشد اما نميفهميد که آن نور سبزرنگ از کجا آمده بود. او اصلاً چيزي از پدر و مادرش به خاطر نداشت . خاله و شوهرخاله اش هيچ وقت درباره ي آن ها حرفي نميزدند و البته هري هم حق نداشت در اين باره چيزي بپرسد. او حتي عکس پدر و مادرش را هم نديده بود.  
 هنگامي که هري کوچک تر بود مرتباً در خواب مي ديد که عده اي از خويشاوندان ناشناسش براي بردن او آمده اند. اما اين رويا هرگز به حقيقت نپيوست زيرا او جز خاله  
پتونيا خويشاوند ديگري نداشت . گاهي اوقات به نظرش مي رسيد که بعضي از رهگذرهاي خيابان او را ميشناسند (دست کم اميدوار بود که چنين باشد.) البته همه ي اين رهگذرها ظاهر عجيبي داشتند. يک بار که خاله پتونيا و دادلي براي خريد به فروشگاهي رفته بودند مردم کوتاه قامتي که کلاه بنفشي بر سر داشت به هري تعظيم کرد. خاله پتونيا بدون آن که  
چيزي بخرد بلافاصله از فروشگاه بيرون آمد و با عصبانيت از هري پرسيد:  
- تو اون مرده رو ميشناختي؟  
 و جواب هري منفي بود. يک بار هم در اتوبوس پيرزن خشني که سرتاپا سبز پوشيده بود با اشتياق براي هري دست تکان داد. يک بار ديگر مرد طاسي در خيابان با او  
دست داد و بيآنکه چيزي بگويد از کنارش گذشت . عجيب تر از همه اين که وقتي هري مي خواست نگاه دقيق تري به آن ها بيندازد از نظر ناپديد ميشدند.  
 هري در مدرسه تنها بود و هيچ دوستي نداشت . همه مي دانستند که دادلي و دار و دسته اش از هري پاتر با آن لباس هاي گشاد و آن عينک وصله پينه دار متنفرند از  
اين رو هيچ کس نمي خواست با دار و دسته ي دادلي در بيفتد.  
   فرار مار بوآي برزيلي موجب شد، هري بي تر از قبل تنبيه شود. وقتي به او اجازه ي خروج از انباري را دادند، ديگر تعطيلات تابستاني آغاز شده بود دادلي هم تا آن موقع دوربين فيل برداريش را خراب کرده بود و هواپيمايش را شکسته بود. به علاوه ، اولين باري که سوار دوچرخه کورسياش شده بود خانم فيگ را که ميخواست با چوب زير بغل از عرض خيابان رد شود نقش زمين کرده بود.  
   هري از تعطيلي مدارس خوشحال بود اما به هيچ وسيله اي نميتوانست از شر دادلي و دار و دسته اش خلاص شود. اعضاي اين گروه را پيرس ، دنيس   ، مالکوم  و گوردون    تشکيل م دادند که همگي مثل خود دادلي درشت هيکل و احمق بودند. ولي از آن جايي که دادلي از همه گنده تر و احمق تر بود سر دسته ي آن ها محسوب مي شد. همه ي اعضاي گروه به ورزش محبوب دادلي يعني شکار کردن هري علاقمند بودند و در آن شرکت ميکردند.  
به همين دليل هري بي تر وقتش را به پرسه زدن در اطراف خانه ميگذراند و به پايان تعطيلات فکر ميکرد. با فرارسيدن ماه سپتامبر هري بايد به دبيرستان ميرفت  
و براي اولين بار در طول عمرش با دادلي در يک مدرسه نبود. جاي دادلي در دبيرستان اسملتينگ   ، دبيرستان سابق پدرش محفوظ بود و قرار بود پيرس پالکيس هم به همان مدرسه  
برود. هري بايد به دبيرستان استون وال   ، دبيرستان جامع محلي ميرفت و به همين دليل يک بار دادلي او را مسخره کرد و گفت :  
- توي مدرسه ي استون وال سر شاگردها رو توي توالت فرو ميکنن . مي خواي بريم طبقه ي بالا تمرين کنيم ؟  
 و هري در جواب او گفت :  
- نه ، راضي به زحمتت نيستم . مگه توالت هاي بدبخت چه گناهي کرده ن ؟ چون تا حالا چيزي به کثيفي کله ي تو توي اونا نرفته ممکنه بالا بيارن .  
 هري پيش از آن که دادلي منظور او را دريابد فرار کرد.  
 در يکي از روزهاي ماه ژوييه خاله پتونيا دادلي را به لندن برد که برايش روپوش مدرسه بخرد و هري را نزد خانم فيگ گذاشتو خانم فيگ از زماني که پايش به يکي از گربه ها گير کرده بود و زمين خورده بود ديگر مثل قبل به گربه ها علاقه نداشت و اخلاقش بهتر شده بود. او به هري اجازه داد تلويزيون تماشا کند و يک برش کيک شکلاتي بزرگ برايش آورد که از طعم آن معلوم بود مانده و بيات است .  
 آن روز بعد از ظهر دادلي روپوش مدرسه اش را پوشيده بود و در اتاق نشيمن جلوي پدر و مادرش قدم زنان بالا و پايين ميرفت . روپوش پسرانه ي مدرسه ي اسملتينگ يک کت فراک آلبالويي رنگ بود و يک شلوارک گشاد نارنجي و يک کلاه حصيري ظريف . يک عصاي کج و معوج هم داشتند که در غيبت آموزگارها با آن همديگر را کتک ميزدند. اين کار تمرين خوبي براي آينده شان بود.  
 عمو ورنون که محو تماشاي دادلي در روپوش جديد مدرسه اش شده بود با شوق و ذوق گفت که آن لحظه پرافتخارترين لحظه ي عمرش است . خاله پتونيا که از خوشحالي گريه م کرد گفت باورش نميشود که اين پسر خوش قيافه همان دادلي تپل مپل کوچولويش باشد. هري جرآت اظهار نظر نداشت و فقط ميکوشيد جلوي خنده اش را بگيرد. اگه دادلي خنده ي او را مي ديد ممکن بود دو تا از دنده هايش را خرد کند.  
 صبح روز بعد که هري براي خوردن صبحانه به آشپزخانه رفت بوي بدي به مشامش رسيد. از قرار معلوم بوي بد از لگني در داخل ظرف شويي ميآمد. هري جلو رفت  
که نگاهي به آن بيندازد. در لگن پارچه ي کهنه اي در مايع خاکستري رنگي شناور بود. هري از خاله پتونيا پرسيد:  
- اين چيه ؟  
 خاله پتونيا مثل همه ي اوقاتي که هري از او چيزي ميپرسيد لب از لب باز نکرد و بعد از مدتي گفت :  
- روپوش مدرسه ي جديدته .  
 هري دوباره نگاهي به لگن انداخت و گفت :  
- نمي دونستم روپوشم بايد اين قدر خيس باشه .  
- لوس بازي در نيار. دارم روپوش کهنه دادلي رو برات طوسي ميکنم . وقتي کارم تموم بشه درست مثل روپوش بقيه مي شه .  
 هري مردد بود اما ميدانست ادامه بحث بيفايده است . روي صندلي آشپزخانه نشست و خود را با آن لباس در روز اول مجسم کرد. به نظر ميرسيد لباس مدرسه اش لباس چهل تکه اي از پوست فيل است . عمو ورنون و دادلي نيز همين که وارد آشپزخانه شدند از بوي بد مايع خاکستري چهره شان در هم رفت . عمو ورنون مثل هميشه روزنامه را برداشت و روع به خواندن کرد. دادلي نيز عصاي مدرسه اش را که همه جا همراهش بود محکم روي ميز کوبيد.  

   D    
   M    
   G    
   S     
   S      

 در همان لحظه صداي افتادن نامه ها از دور به گوش رسيد. عمو ورنون بي آن که سرش را از روي روزنامه بلند کند گفت :  
- دادلي برو نامه ها رو بيار.  
- به هري بگو بره بياره .  
- هري برو نامه ها رو بيار.  
- به دادلي بگين بره بياره .  
- دادلي با عصاي مدرسه ت يه سيخونک بهش بزن .  
 هري جا خالي داد و رفت که نامه ها را بياورد. روي پادري جلوي در سه تا نامه افتاده بود. يک کارت پستال از مارج خواهر عمو ورنون بود که براي گذراندن تعطيلات به  
جزيره وايت در جنوب انگلستان رفته بود. يک پاکت نامه ي قهوه اي رنگ بود که به قبض شباهت داشت و آخرين نامه براي هري بود. هري نامه را برداشت و آن را وارسي کرد.  
قلبش به شدت م تپيد. در تمام عمرش کسي براي او نامه نفرستاده بود. فرستنده ي اين نامه چه کسي بود؟ او نه دوستي داشت ، نه خويشاوندي. حتي عضو کتابخانه هم نبود که براي تأخير در برگرداندن کتا ها برايش اخطاريه فرستاده باشند. با اين حال آدرس گيرنده کاملاً واضح و روشن بود و نشان ميداد که نامه را براي او فرستاده اند. ترديدي وجود  
نداشت زيرا نوشته بودند:  
   
 سوري  
 خيابان وينگينگ   ، پريوت درايو، شماره ي چهار، انباري زير پله ، آقاي هري پاتر.  
 نامه کلفت و سنگيني بود و به نظر ميرسيد پاکت زرد رنگ آن از جنس پوست باشد. آدرس گيرنده را با جوهر سبز رنگ نوشته بودند و هيچ تمبري بر روي آن به چشم  
نميخورد. هري با دست هاي لرزان ناه را برگرداند و متوجه شد که نامه مهر و موم شده است . روي مهر آن نشان خاصي خودنمايي ميکرد. در وسط آن يک حرف H بزرگ بود و  
دور آن يک شير، يک عقاب ، يک گورکن و يک مار نقش شده بود. عمو ورنون از آشپزخانه فرياد کشيد:  
- بجنب ديگه ، داري چي کار مي کني؟ داري نامه ها رو وارسي ميکني که يه وقت توشون بمب نباشه ؟  
 خودش نيز از حرف خودش به خنده افتاد. هري که نميتوانست از نامه چشم بردارد به آشپزخانه برگشت . قبض و کارت عمه مارج را به عمو ورنون داد و به آرامي  
نشست تا نامه اش را باز کند. عمو ورنون قبض را باز کرد و با ناراحتي بينياش را بالا کشيد. بعد کارت عمه مارج را برگرداند که پشتش را بخواند. بعد رو به خاله پتونيا کرد و گفت :  
- مارج از اون صدف هاي آشغال خورده و مريض شده .  
 ناگهان صداي دادلي به گوش رسيد که ميگفت :  
- بابا! بابا، يه چيزي توي دست هريه .  
 هري داشت تاي نامه را باز ميکرد. کاغذ نامه همجنس پاکتش بود. عمو ورنون بيهوا نامه را از دستش قاپيد. هري که سعي ميکرد نامه را پس بگيرد، گفت :  
- اون نامه مال منه .  
 عمو ورنون پوزخندي زد و گفت :  
- آخه کي براي تو نامه مينويسه ؟  
 نامه را با يک دست باز کرد و نگاهي به آن انداخت . صورت سرخش ناگهان مثل گچ سفيد شد. زبانش بند آمده بود.  
- پتو... پتونيا... .  
 دادلي ميخواست نامه را از دست او بقاپد اما او نامه را بالا گرفته بود که دست دادلي به آن نرسد. خاله پتونيا با کنجکاوي نامه را گرفت و شروع به خواندن آن کرد. در  
يک آن قيافه اش طوري شد که انگار هر لحظه ممکن است از حال برود. با صداي گرفته اي گفت :  
- واي، نه !  
 عمو ورنون و خاله پتونيا به هم خيره شده بودند گويي حضور دادلي و هري را از ياد برده بودند. دادلي که براي اولين بار طعم بياعتنايي را چشيده بود با عصاي  
مدرسه اش آهسته بر سر پدرش زد و با داد و فرياد گفت :  
- منم ميخوام نامه رو بخونم .  
 هري با عصبانيت گفت :  
- اون نامه مال منه . خودم ميخوام بخونمش .  
 عمو ورنون با قيافه اي عصباني نامه را در پاکتش گذاشت و گفت :  
- هردوتون بريد بيرون !  
 هري از جايش تکان نخورد و با فرياد گفت :  
- نامه مو بدين . من نامه مو ميخوام .  
 دادلي نيز گفت :  
- نامه رو بده به من ببينم .  
 عمو ورنون فرياد زد:  
- گفتم هردوتون بريد بيرون !  
 سپس يقه ي هر دو را گرفت و آن ها را به طرف هال هل داد و خودش به آشپزخانه رفت و در را بست . هري و دادلي هر دو به سمت آشپزخانه هجوم بردند و آهسته و  
بي سر و صدا سر اي که کداميک از سوراخ در نگاه کند، دعوا کردند. دادلي پيروز شد و هري که عينکش يک وري از گوشش آويزان شده بود به شکم روي زمين خوابيد تا از زير در  
نگاه کند. خاله پتونيا با صداي لرزاني گفت :  
- ورنون ، آدرسشو ديدي؟ اونا از کجا مي دونن هري اون جا مي خوابه ؟ نکنه خونه ي ما رو زير نظر دارن ؟  
- بعيد نيست . شايد جاسوسي مارو ميکنن . شايد هم تعقيبمون مي کنن .  
- ورنون ، حالا بايد چيکار کنيم ؟ بايد جواب نامه شونو بديم و بهشون بگيم اجازه نميديم که ...  

   ناحيه اي در جنوب لندن .  
   W     

 هري از زير در کفش هاي براق عمو ورنون را مي ديد که در آشپزخانه بالا و پايين ميرفت . بالاخره عمو ورنون گفت :  
- نه ، بهتره اصلاً به روي خودمون نياريم . اونا وقتي جوابي دريافت نکنن خودشون ... آره ، اين طوري بهتره .  
- اما...  
- اما چي، پتونيا؟ من نمي خوام يکي از اونا توي خونه م باشه . يادت مياد وقتي هري رو آورديم توي خونه قسم خورديم اين جور مزخرفاتو از کله ش بيرون بياريم ؟  
 آن روز بعد از ظهر همين که عمو ورنون از محل کار به خانه آمد کاري کرد که تا آن زمان سابقه نداشت . به ديدن هري رفت . هنگامي که به زور خود را در انبار جا  
ميکرد هري گفت :  
- نامه من کجاست ؟ کي اون نامه رو براي من فرستاده بود؟  
- هيچ کس . اسم تو رو اشتباهي روي پاکت نوشته بودند براي همينم پاکتو سوزوندم .  
 هري با عصبانيت گفت :  
- چه اشتباهي؟ حتي کلمه ي انبار هم توي آدرس نامه بود.  
- بس کن ديگه .  
 عمو ورنون چنان فرياد کشيد که چند عنکبوت از سقف انبار پايين افتادند. او چند نفس عميق کشيد و سپس به زور لبخند زد و گفت :  
- راستي هري، من و خاله ت به اين نتيجه رسيديم که اين انبار ديگه براي تو کوچيک شده و بهتره از اين به بعد توي اتاق دومي دادلي باشي .  
- براي چي؟  
- ديگه سؤال نکن ! همين الان خرت و پرت هاتو بردار و برو طبقه بالا.  
 خانه آنها چهار خوابه بود. يکي اتاق خواب عمو ورنون و خاله پتونيا، يکي اتاق مهمان (مهمان آن ها معمولاً کسي جز مارج ، خواهر عمو ورنون نبود.)، يکي اتاق دادلي  
بود و در آخرين اتاق نيز اسباب بازيهاي اضافي و شکسته دادلي را گذاشته بودند.  
 وسايل هري چنان مختصر بود که يک باره همه را به اتاق طبقه بالا منتقل کرد. او روي تختخواب اتاق جديدش نشست و به اطراف نگاهي انداخت . بيش تر وسايل آن اتاق شکسته بود. دوربين فيلم برداري دادلي که همين يک ماه پيش خريده بودند در گوشه اي افتاده بود. در گوشه اي ديگر تلويزيون خرد شده ي دادلي به چشم ميخورد، يک بار که برنامه ي محبوبش پخش نشد با لگد آن را خرد کرد. يک قفس بزرگ پرنده نيز در آن جا بود که قبلاً يک طوطي در آن بود ولي دادلي آن را در مدرسه با يک تفنگ بادي عوض کرده بود. آن تفنگ هم با دسته ي کج شده کنار قفس افتاده بود. دادلي يک بار روي آن نشسته بود و دسته ش کج و معوج شده بود. ققسه هاي اتاق لبريز از کتاب بودند و به نظر مي رسيد تا آن لحظه هيچ کس به آن ها دست نزده است .  
 
 هري صداي دادلي را از طبقه پايين مي شنيد که سر مادرش فرياد مي کشيد و ميگفت : 
 
- براي چي اتاق منو به اون دادين ؟ من اون اتاقو لازم دارم . اونو از اتاقم بندازين بيرون .  
 هري آهي کشيد و روي تخت دراز کشيد. ديروز حاضر بود به هر قيمتي آن اتاق را به او بدهند، اما امروز ترجيح ميداد به همان انبار زير پله برگردد و در عوض نامه اش  
را پس بگيرد.  
 صبح روز بعد سر صبحانه همه ساکت بودند. دادلي بهت زده بود زيرا به هيچ طريقي نتوانسته بود اتاقش را پس بگيرد. داد و فرياد راه انداخته بود، با عصايش به سر  
پدرش زده بود، خودش را به بيماري زده بود، به مادرش لگد زده بود و لاک پشتش را روي بام گلخانه انداخته بود اما همه ي اين کارها بيفايده بود.  
 هري به صبح روز قبل مي انديشيد و حسرت مي خورد که کاش نامه اش را در هال باز کرده بود. عمو ورنون و خاله پتونيا نيز با حالتي مشکوک به هم نگاه ميکردند.  
 وقتي نامه هاي آن روز رسيد عمو ورنون که وانمود ميکرد با هري مهربان شده است به دادلي گفت که نامه ها را بياورد. دادلي در حالي که با عصايش به در و ديوار  
ميزد به سوي در ورودي رفت و ناگهان با صداي بلند فرياد زد:  
- يه نامه ي ديگه ... پريوت درايو، شماره چهار، کوچک ترين اتاق خواب ، آقاي هري پاتر.  
 عمو ورنون از جا پريد و به طرف هال هجوم آورد هري نيز به دنبالش . عمو ورنون ناچار شد دادلي را روي زمين بيندازد تا بتواند نامه را از دست او بگيرد. گرفتن نامه از  
دست دادلي چندان آسان نبود زيرا هري نيز از پشت به گردن عمو ورنون آويزان شده بود.  
 در اين گير و دار دادلي با عصايش به سر و روي آن ها مي زد. پس از چند دقيقه کشمکش عمو ورنون که به نفس نفس افتاده بود و نامه ي هري را محکم در دست  
نگه داشته بود از زمين بلند شد. همان طور که نفس نفس ميزد گفت :  
- هري، زود برو توي انبار... منظورم اينه که برو توي اتاقت . دادلي تو هم برو، زود باش !  
 هري دور اتاق جديدش قدم ميزد و فکر ميکرد. يک نفر ميدانست که او به اتاق جديدش نقل مکان کرده و نامه ي اولش را دريافت نکرده است . ترديدي نداشت که  
دوباره برايش نامه ميفرستند. ولي اين بار هري چاره اي انديشيده بود.  
 *** 
 ساعت شماطه دار تعميري ساعت شش بامداد را اعلام کرد. هري بلافاصله آن را خاموش کرد و بي سروصدا لباس هايش را پوشيد. نبايد بقيه را بيدار ميکرد. پاورچين پاورچين از پله ها پايين رفت و هيچ يک از چراغ ها را روشن نکرد. او مي خواست در خيابان بايستد و منتظر پستچي بماند. مي خواست اولين کسي باشد که نامه هاي خانه ي شماره ي چهار را دريافت ميکند. قلبش به تندي در سينه ميتپيد. آهسته از هال گذشت و به سمت در ورودي رفت .  
- آي... آي... .  
 هري پايش را روي چيز نرم و بزرگي گذاشته بود که جاندار به نظر ميرسيد. چراغ هاي طبقه ي بالا روشن شد و هري فوراً فهميد پايش را روي صورت عمو ورنون گذاشته است . خيلي ترسيده بود. عمو ورنون در يک کيسه خواب جلوي در ورودي خوابيده بود. احتمالاً حدس زده بود که هري دست به چه کاري مي زند و نميخواست او به هدفش برسد. بعد از نيم ساعت داد و فرياد از هري خواست که برايش چاي درست کند. هري لخ لخ کنان به سوي آشپزخانه رفت و وقتي برگشت پستچي نامه ها را آورده بود و دقيقاً روي  
پاي عمو ورنون انداخته بود. هري متوجه شد که اين بار نشاني سه نامه با جوهر سبز رنگ نوشته شده است . هري گفت :  
- نامه مو...  
 اما پيش از آن که جمله اش را کامل کند، عمو ورنون نامه ها را جلوي چشمش ريزريز کرد. عمو ورنون آن روز به محل کارش نرفت و در خانه ماند. با ميخ تخته اي را  
روي شکاف مخصوص نامه روي در کوبيد و همان طور که چند ميخ را با دهانش نگه داشته بود به خاله پتونيا گفت :  
- وقتي نتونن نامه ها رو تحويل بدن پشيمون مي شن و ميرن پي کارشون .  
- ولي ورنون به نظر من اين کارها فايده اي نداره .  
 عمو ورنون کيکي را که خاله پتنيا آورده بود در دهان گذاشت و ميخ ديگري به در کوبيد و گفت :  
- اينا افکار عجيب و غريبي دارن . مثل من و تو که نيستن !  
 *** 
 روز جمعه دوازده نامه به نام هري پاتر آمد. از آن جا که نمي توانستند نامه ها را از شکاف مخصوص نامه ها به داخل خانه بيندازند آن ها را از زير در و درزهاي دو طرف  
آن انداخته بودند. چندين نامه را هم از پنجره ي کوچک دستشويي پايين پله ها انداخته بودند.  
 آن روز هم عمو ورنون در خانه ماند. پس از سوزاندن نامه ها، چکش و ميخ را برداشت و تمام درزهاي در را با تخته پوشاند. ديگر نميتوانستند از در بيرون بروند. او در  
حاليکه آواز «پاورچين ميان لاله ها» را مي خواند بالا و پايين مي رفت و ميخ ميکوبيد.  
 *** 
 روز شنبه اوضاع بدتر شد. شير فروش بيست و چهار نامه ي لوله شده را بر روي يک شانه تخم مرغ به دست خاله پتونيا داد. شيرفروش بيچاره که گيج شده بود مجبور  
شد شانه ي تخم مرغ را از پنجره ي آشپزخانه به خاله پتونيا بدهد. عمو ورنون که خشمگين و ناراحت بود با اداره ي پست و فروشگاه لبنياتي تماس گرفت که به آن ها شکايت کند.  
خاله پتونيا نيز سرگرم ريزريز کرد. دادلي که مات و مبهوت مانده بود به هري گفت :  
- اين کيه که اين قدر اصرار داره با تو تماس بگيره ؟  
 *** 
 يک شنبه صبح سر ميز صبحانه قيافه ي عمو ورنون خسته و رنگ پريده بود ولي خوشحال به نظر ميرسيد. يک قطره مربا روي روزنامه اش چکيد و با خوشحالي گفت :  
- آخيش ! امروز يکشنبه س . ديگه از اون نامه هاي لعنتي خبري نيست ...  
 در هيمن لحظه چيزي ويژويژکنان از داخل دودکش آشپزخانه پايين افتاد و محکم به پشت عمو ورنون خورد و لحظه اي بعد حدود سيچهل نامه يکي پس از ديگري از  
دودکش به درون آشپزخانه پرتاب شد. دورسلي ها جاخالي مي دادند که نامه ها به سر و رويشان نخورد اما هري بالا و پايين مي پريد بلکه بتواند يکي از آن ها را به چنگ آورد. عمو  
ورنون فرياد زد:  
- برو بيرون .... بيرون !  
 عمو ورنون کمر هري را گرفت و او را به داخل هال انداخت . دادلي و خاله پتونيا که با دست صورتشان را گرفته بودند از آشپزخانه بيرون دويدند و عمو ورنون در  
آشپزخانه را محکم بست . صداي برخورد نامه ها به يکديگر و در و ديوار به گوش ميرسيد.  
 عمو ورنون که با خشم و غضب سبيلش را با دست مي کند و ميکوشيد به آرامي صحبت کند گفت :  
- خب ديگه تموم شد. بايد تا پنج دقيقه ديگر آماده بشين . فقط چند تا لباس گرم بردارين و با من بحث نکنين .  
 صورت او با سبيل نصفه نيمه چنان وحشتناک شده بود که کسي جرأت نکرد به او چيزي بگويد. ده دقيقه بعد از ميان درهاي تخته کوب شده بيرون آمدند و سوار  
اتومبيل شدند. عمو ورنون اتومبيلش را روشن کرد و با سرعت به سمت بزرگراه رفت .  
 دادلي روي صندلي عقب اتومبيل نشسته بود و هق هق گريه مي کرد زيرا وقتي ميخواست تلويزيون و ويديو و کامپيوترش را در ساک جا بدهد همه را معطل نگه داشته بود و عمو ورنون محکم توي سرش زده بود. اتومبيل با سرعت به پيش مي رفت و حتي خاله پتونيا نيز جرأت نداشت بپرسد که کجا ميروند. عمو ورنون هر چند وقت يک بار جهتش را عوض مي کرد و در جهت مخالف پيش ميرفت . او با خودش ميگفت : « ديگه راحت مي شيم ، از شر نامه ها خلاص مي شيم .» تا شب يکسره در حرکت بودند. عمو ورنون هيچ جا توقف نکرد تا آن ها چيزي بخورند. هنگام غروب خورشيد صداي دادلي درآمد. آن روز بدترين روز عمرش بود. گرسنه بود و پنج برنامه ي تلويزيوني را از دست داده بود. از آن گذشته مدت زيادي بود که با کامپيوترش بازي نکرده بود. تا آن لحظه هرگز مدتي به اين زيادي از نابود کردن دشمن در بازي کامپيوتري غافل نشده بود.  
 سرانجام عمو ورنون در حومه ي يک شهر بزرگ جلوي يک هتل دلگير و تاريک توقف کرد. براي دادلي و هري يک اتاق دو تخته گرفتند که ملافه هاي آن کهنه و نم دار بود. دادلي بلافاصله به خواب رفت و صداي خرناسش در اتاق پيچيد. ولي هري که بيدار مانده بود کنار پنجره نشست و مات و متحير به نور اتومبيل هايي که در رفت و آمد بودند چشم دوخت .  
 صبح روز بعد صبحانه ي آن ها برشتوک مانده و گوجه فرنگي کنسرو شده ي سرد با نان برشته بود. همين که صبحانه شان را خوردند مدير هتل سر ميز آن ها آمد و گفت :  
- ببخشيد، در ميان شما کسي به نام هري پاتر هست ؟ حدود صدتا از اين نامه ها براشون رسيده که الان روي ميز منه .  
 او نامه اي را که در دست داشت جلوي آن ها گرفت . روي نامه با جوهر سبز رنگ نوشته بودند:  
هتل ريل ويو  ، اتاق شماره ي     ، آقاي هري پاتر  
 هري ميخواست نامه را از دست مدير هتل بگيرد که همان وقت عمو ورنون روي دستش زد و مدير هتل تعجب کرد و عمو ورنون بلافاصله گفت :  
- من نامه ها رو تحويل ميگيرم .  
 آن گاه از جايش برخاست و دنبال مدير هتل از سالن غذاخوري بيرون رفت .  
 *** 
 چند ساعت بعد خاله پتونيا با حالتي مظلومانه به عمو ورنون گفت :  
- عزيزم ، بهتر نيست برگرديم خونه ؟  
 اما به نظر ميرسيد عمو ورنون حرف او را نشنيده است . هيچ کس نميدانست او چه قصدي دارد. عمو ورنون با اتومبيل به وسط جنگل رفت و همان جا توقف کرد. از اتومبيل پياده شد و به اطراف نگاهي انداخت . سپس با نارضايتي سرش را تکان داد و سوار اتومبيل شد. دوباره به راه افتادند. او چندين بار اين کار را تکرار کرد. به ميان يک زمين زراعي شخم زده رفت ، وسط يک پل معلق توقف کرد و بالاي يک پارکينگ چند طبقه ايستاد. ولي به نظر ميرسيد هيچ جا رضايت او را جلب نکرده است .  
 بعد از ظهر آن روز عمو ورنون اتومبيل را کنار دريا پارک کرد. سپس در اتومبيل را قفل کرد و از آن جا دور شد. دادلي با بيحوصلگي گفت :  
- مامان ، نکنه بابا ديوونه شده ؟  
 نم نم باران شروع شد. قطره هاي باران به سقف اتومبيل مي خوردند و سر و صدا ميکردند. دادلي بهانه ميگرفت و نق مي زد و ميگفت :  

   R     

- امروز دوشنبه س . امشب سريال «هامبرتوي بزرگ » داره . بريم يه جا که تلويزيون داشته باشه . من ميخوام تلويزيون ببينم .  
 دوشنبه . اين کلمهخ هري را به ياد چيزي انداخت . دادلي همه ي روزهاي هفته را از روي برنامه هاي تلويزيون تشخيص ميداد و هرگز اشتباه نميکرد. آن روز دوشنبه بود فرداي آن روز سه شنبه و يازدهمين سالروز تولد هري بود. البته هيچ وقت روز تولدش برايش جالب نبود و به او خوش نميگذشت . سال گذشته دورسليها يک چوب لباسي و يک جفت از جوراب هاي کهنه ي عمو ورنون را به او هديه داده بودند. اما هر روز که هري يازده ساله نمي شد.  
 عمو ورنون در حالي که لبخندي بر لب داشت برگشت . او يک بسته ي بلند و باريک در دست داشت و وقتي خاله پتونيا از او پرسيد چه چيزي خريده است جوابي نداد و  
فقط گفت :  
- بجنبين . همه تون پياده شين . يه جاي خوب پيدا کردم .  
 هواي بيرون خيلي سرد بود. عمو ورنون به چيزي شبيه به تخته سنگ در وسط دريا اشاره کرد که روي آن يک آلونک ساخته بودند. ترديدي وجود نداشت که در آن جا  
از تلويزيون خبري نيست . عمو ورنون با خوشحالي دست هايش را به هم زد و گفت :  
- هواشناسي اعلام کرده که امشب هوا طوفاني مي شه . اين آقا لطف کرده ن و قايقشونو به ما قرض داده ن .  
 پيرمرد بي دنداني که سلانه سلانه به سوي آن ها مي آمد پوزخندي زد و به قايق پارويي کهنه اي بر روي آب دريا اشاره کرد. عمو ورنون گفت :  
- من قبلاً مقداري خوراکي گرفته م . بياين زودتر سوار قايق بشيم .  
 هوا سرد و گزنده بود. قطره هاي سرد باران از پشت يقه بر روي گردنشان مي ريخت و باد سرد چون تازيانه بر صورتشان نواخته مي شد. پس از مدتي که بسيار طولاني به نظر رسيد به تخته سنگ رسيدند. همه به دنبال عمو ورنون به سوي خانه ي مخروبه حرکت کردند. داخل خانه افتضاح بود. بوي جلبک تمام فضا را پر کرده بود. باد از لاي درز ديوارهاي چوبي به داخل آن نفوذ مي کرد و زوزه ميکشيد. بخاري ديواري خاموش و مرطوب بود. آن خانه يک اتاق خواب بيش تر نداشت .  
 تنها چيزي که عمو ورنون حريده بود چهار بسته چيپس و چهار عدد موز بود. او بسته هاي خالي چيپس را در بخاري انداخت و سعي کرد آن را روشن کند اما موفق نشد  
و فقط دود در خانه پيچيد. عمو ورنون با خوشحالي گفت :  
- حالا ميتونيم از اون نامهغها براي روشن کردن آتش استفاده کنيم ، درسته ؟  
 عمو ورنون سرحال و شاد بود. اطمينان داشت با وجود طوفان هيچ کس نمي تواند برايشان نامه اي بياورد. هري که در اين مورد با عمو ورنون هم عقيده بود چندان  
خوشحال به نظر نميرسيد.  
 با فرا رسيدن شب طوفان آغاز شد. موج هاي بلند وحشيانه به ديوارهاي کلبه برخورد مي کردند و قطره هاي آب را از درزهاي ديوار به داخل آن ميپاشيدند. باد با شدت مي وزيد و پنجره ها را تکان مي داد. خاله پتونيا از تنها اتاق کلبه چند پتوي کهنه و نم دار پيدا کرد و روي کاناپه ي بيدزده انداخت تا دادلي روي آن بخوابد. سپس با عمو ورنون به اتاق خواب کلبه رفتند که روي تختخواب کج و معوج آن  استراحت کنند. هري تنها مانده بود. بايد جاي نرمي پيدا ميکرد تا بتواند زير نازکترين و مندرس ترين پتوي باقي مانده چمباتنه بزند.  
 طوفان لحظه به لحظه شديدتر مي شد. خواب به چشم هري نميآمد. از سرما مي لرزيد و از اين دنده به آن دنده ميشد بلکه احساس راحتي بکند. شکمش به قار و قور  
افتاده بود. صداي رعد و برق در نيمه هاي شب چنان شديد شد که صداي خرناس دادلي ديگر به گوش نميرسيد.  
 ساعت شب نماي دادلي بر روي دست چاقش که از لبه ي کاناپه آويزان بود به هري ميگفت که ده دقيقه به سالروز تولدش باقي مانده است . همان طور که دراز کشيده بود به صداي تيک تيک ساعت گوش سپرد. لحظه موعود نزديک و نزديک تر مي شد. هري در فکر بود. نمي دانست دورسليها تاريخ تولد او را به ياد دارند يا خير. از سوي ديگر دلش مي خواست بداند نويسنده ي آن نامه ها در آن لحظه کجاست .  
 پنج دقيقه ديگر باقي مانده بود. از بيرون صداي جيرجيري به گوش مي رسيد و هري خداخدا ميکرد که سقف روي سرشان خراب نشود. البته در اين صورت ممکن بود بدنش گرم تر شود. چهار دقيقه ... شايد وقتي به خانه شان در پريوت درايو برمي گشتند با کوهي از نامه روبه رو مي شدند و او مي توانست يواشکي يکي از آن ها را بردارد. سه دقيقه ... اين چه صدايي بود؟ شايد صداي برخورد امواج به تخت سنگ ها بود. دو دقيقه ... اين صداي تق وتوق مسخره از کجا مي آمد؟ شايد صداي قلوه سنگ هايي بود که به دريا ميريخت . يک دقيقه ديگر مانده بود که پا به يازده سالگي بگذارد. سي ثانيه ، بيست ثانيه ، ده ، نه ... هر آن ممکن بود دادلي از اين سروصداها بيدار شود و او را آزار دهد. سه ثانيه ، دو ثانيه و ...  
 تق تق تق  
 تمام کلبه به لرزه در آمد. هري بلند شد و نشست و به در چشم دوخت ، يک نفر داشت محکم به در ضربه مي زد.  
    تق تق تق  
 دوباره يک نفر به در ضربه زد. دادلي از خواب پريد و مثل ديوانه ها گفت :  
- بمبارون شده ... کجا رو دارن بمبارون ميکنن ؟  
 صداي تق و توقي از پشت سرشان به گوش رسيد و عمو ورنون که تفنگي در دست داشت از اتاق بيرون آمد. حالا ديگر همه فهميدند در آن بسته ي بلند و باريک چه  
بود. عمو ورنون فرياد زد:  
- کيه ؟ بهت اخطار ميکنم ... من مسّلحم .  
 لحظه اي سکوت برقرار شد و بعد...  
 شترق !  
 ضربه ي محکمي به در خورد و در از لولايش در آمد و با صداي مهيبي روي زمين افتاد. يک انسان غول پيکر در آستانه ي در پديدار شد. موهاي بلند و آشفته و ريش  
ژوليده اش تمام صورتش را پوشانده بود. چشم هايش مثل دو سوسک سياه زير موهايش برق مي زد. غول به زور و زحمت وارد کلبه شد. با اين که خم شده بود باز سرش به سقف کلبه  
ميخورد. خم شد و در را برداشت و به آساني آن را در چهارچوبش نصب کرد. با بسته شدن در صداي غرش طوفان اندکي کم تر شد. غول برگشت و به آن ها نگاهي انداخت و گفت :  
- نمي تونين يه فنجون چاي واسه م دُرُس کنين ؟ از راه دور و درازي اومده م .  
 او با يک گام بلند خود را به کاناپه رساند و به دادلي که از ترس روي کاناپه ميخکوب شده بود گفت :  
- آهاي تنه لش ، يه ذره تکون بخور.  
 دادلي جيغ کشيد و دوان دوان به سوي مادرش رفت و پشت او قايم شد. مادرش نيز از ترس پشت عمو ورنون کز کرده بود. غول گفت :  
- به به ! اينم هري خودمون !  
 هري به صورت خشن و وحشي او نگاه کرد و از حالت چشم هايش فهميد که ميخندد. غول ادامه داد:  
- آخرين باري که ديدمت نوزاد بودي. خيلي شبيه بابات شدي فقط چشمات به مامانت رفته .  
 عمو ورنون با صداي بلند گفت :  
- آقا خواهش مي کنم هرچه زودتر از اين جا بيرون بريد. شما در رو شکستين و به زور وارد شدين .  
 غول گفت :  
- خفه شو، دورسلي، احمق کله پوک !  
 سپس دستش را جلو برد و اسلحه را از دست عمو ورنون گرفت . چنان اسلحه را گره زد و به گوشه ي اتاق پرتاب کرد که انگار پلاستيکي بود. عمو ورنون مثل موشي که  
زير پا مانده باشد صداي مسخره اي از خود در آورد. غول پشتش را به دورسليها کرد و به هري گفت :  
- خب ، هري، تولدت مبارک! برات يه چيزي آورده م . البته چون چند بار روش نشسته م ممکنه از ريخت و قيافه افتاده باشه ولي مزه ش خوبه .  
 از جيب بغل پالتوي سياهش يک جعبه ي کج و کوله در آورد. هري با دست هاي لرزان آن را باز کرد. داخل جعبه يک کيک شکلاتي بزرگ بود که با خامه ي سبزرنگي  
روي آن نوشته بود: هري جان تولدت مبارک!  
 هري سرش را بلند کرد و چنان به غول نگاه کرد گويي ميخواست از او تشکر کند اما به جاي تشکر فقط توانست بگويد:  
- تو کي هستي؟  
 غول خنديد و گفت :  
   
- راستي يادم رفت خودمو معرفي کنم . من روبيوس هاگريدم    کليددار و نگهبان محوطه ي هاگوارتز.  
 سپس دست بزرگش را جلو آورد و با هري دست داد. بعد از آن دست هايش را به هم ماليد و گفت :  
- پس اين چايي چي شد؟ در ضمن اگه غذايي چيزي هم واسه م بيارين بدم نمياد.  
   

   H    
   H     

 ناگهان چشمش به بخاري ديواري افتاد و بسته هاي خالي چيپس را که دود ميکردند ديد. بينياش را با ناراحتي بالا کشيد و به سمت بخاري ديواري خم شد. کسي نمي دانست او چه مي کند اما وقتي دوباره نشست شعله هاي آتش در بخاري ديواري زبانه ميکشيد. حرارت آتش کم کم تمام کلبه را گرم کرد. درست مثل اين بود که هري در وان آب گر رفته باشد زيرا با تمام بدنش گرمي آتش را حس ميکرد. غول دوباره روي کاناپه نشست . کاناپه زير بدن سنگين او خميده شد. غول همه ي خرت و پرت هاي جيبش را خالي کرد. يک کتري مسي، چند بسته سوسيس له شده ، يک انبر، يک قوري و چند ليوان دسته دار لب پر شده . قبل از درست کردن چاي يک بطري از جيبش در آورد و چند جرعه از مايع زردرنگ درون بطري نوشيد.  چند دقيقه بعد صداي جلز  و ولز سوسيس هاي داغ و بوي مطبوع آن کلبه را  پر  کرد.  هيچ کس جرأت نداشت چيزي بگويد اما وقتي غول با انبر  
سوسيس هاي نيم پز شده را پشت و رو ميکرد دادلي تکاني خورد. بلافاصله عمو ورنون گفت :  
- دادلي هيچي ازش نگير.  
 غول پوزخندي زد و زير لب گفت :  
- نگران نباش ، دورسلي! پسر خيکي و گنده ت از اين گنده تر نمي شه .  
 غول مقداري از سوسيس ها را به هري داد. هري که خيلي گرسنه بود مشغول خوردن شد. تا آن لحظه غذايي به آن خوشمزگي نخورده بود. هري که لحظه اي از غول  
چشم برنميداشت گفت :  
- ببخشين ، من هنوز نميدونم شما کي هستين .  
 غول جرعه اي چاي نوشيد و با پشت دست دهانش را پاک کرد و گفت :  
- همه منو هاگريد صدا ميکنن . تو هم هاگريد صدام کن . بهت که گفتم من شکاربان هاگوارتزم . اون جارو که ميشناسي .  
- راستش نه .  
 هاگريد جا خورد. هري بلافاصله گفت :  
- ببخشيد!  
 هاگريد به سمت دورسليها برگشت و با لحن تندي گفت :  
- تو چر معذرت خواهي ميکني؟ اونا بايد معذرت بخوان .  
 دورسلي ها از ترس گوشه اي کز کرده بودند. غول گفت :  
- حدس مي زدم که هيچ کدوم از نامه ها به دستت نرسيده ولي هيچ فکر نميکردم حتي ندوني هاگوارتز کجاس . آخه باباجون ، تو هيچ وقت از خودت نپرسيدي مامان و بابات اين همه چيزو از کجا ياد گرفته ن ؟  
- کدوم چيزا؟  
- کدوم چيزا؟ صب کن ببينم ...  
 با عصباتيت از جايش برخاست . هيکل عظيمش تمام فضاي خانه را پر کرده بود و دورسليها از ترس به ديوار چسبيده بودند. غول با عصبانيت به دورسليها گفت :  
- يعني اين پسر بيچاره هيچي... هيچي نميدونه ؟  
 هري با خود فکر کرد اين ديگر خيلي بي انصافي است زيرا دورسليها او را به مردسه فرساده بودند و نمراتش هم زياد بد نبود. هري گفت :  
- يه چيزهايي ميدونم ... مثلاً جمع و تفريق و اين جور چيزها رو ياد گرفته م ̸  
هاگريد دستش را در هوا تکان داد و گفت :  
- منظورم اين چيزا نيس . درباره ي دنياي خودمون چي ميدوني؟ دنياي خودت ... دنياي من ... دنياي مامان و بابات ...  
- کدوم دنيا؟  
 هاگريد که از عصبانيت ميخواست منفجر شود فرياد کشيد:  
- دورسلي !  
 عمو ورنون که رنگ به چهره نداشت ، زير لب چيزي گفت . هاگريد با چهره ي برافروخته به هري نگاه کرد و گفت :  
- درباره ي مامان و بابات يه چيزايي مي دوني، نه ؟ حتماً ميدوني که اونا مشهورن . خود تو هم مشهوري .  
- واقعاً پدر و مادرم مشهورن ؟  
- يعني تو... تو هيچي نميدوني؟  
 هاگريد دستي به مويش کشيد و با حيرت به هري نگاه کرد و گفت :  
- پس تو نميدوني کي هستي؟  
 عمو ورنون که حالا دل و جرأت صحبت کردن را پيدا کرده بود با حالتي آمرانه گفت :  
- بسه ديگه . ديگه تمومش کن . من اجازه نمي دم بيش تر از اين براي بچه تعريف کني .  
 هر مرد شجاع ديگري نيز به جاي عمو ورنون بود از طرز نگاه کردن هاگريد مي ترسيد و خود را ميباخت . هاگريد با حالتي حاکي از خشم گفت :  
- شما بهش هيچي نگفتين ؟ نگفتين توي نامه اي که دامبلدور کنارش گذاشت چي نوشته بود؟ من خودم اون جا بودم و ديدم که نامه رو پيش بچه گذاشت . تو اين همه سال حقيقتو از هري پنهون کردي؟  
 هري با اشتياق گفت :  
- کدوم حقيقتو از من پنهون کرده ن ؟  
 عمو ورنون که دستپاچه شده بود فرياد زد:  
- بسه ديگه ! من اجازه نمي دم !  
 خاله پتونيا از ترس نفسش بند آمده بود. هاگريد گفت :  
- برو پي کارت بابا! هري... تو جادوگري .  
 سکوت حکمفرما شد. تنها صدايي که به گوش مي رسيد صداي امواج دريا و زوزه ي باد بود. هري پرسيد:  
- گفتي من چي هستم ؟  
 هاگريد روي کاناپه نشست و گفت :  
- تو يه جادوگري. اونم يه جادوگر درست و حسابي. بهت بگم ، يه بار هم يه ذره دوره ديدي. هرچي باشه تو بچه ي اون پدر و مادري . ديگه وقتش رسيده که نامه رو بخوني .  
 سرانجام هاگريد نامه اي را در آورد و به دست هري داد. روي پاکت نامه با جوهر سبز نوشته بود:  
دريا، کلبه ي روي صخره ، طبقه ي پايين ، آقاي هري پاتر.  
 هري نامه را از درون پاکت بيرون آورد و شروع به خواندن آن کرد. در نامه نوشته بودند:  
   
 مدرسه ي جادوگري و علوم جادويي هاگوارتز  
   
   
با مديريت : آلبوس دامبلدور  
(ملقب به عناوين جادوگر درجه يک ، جادوگر اعظم ، رئيس الرؤسا، آزادمرد مستقل و داراي مدال  
مرلين از کنفدراسيون بين الملي جادوگران )  
 جناب هري پاتر:  
 بدين وسيله به اطلاع ميرسانيم که جاي شما در مدرسه ي علوم و فنون جادوگري هاگوارتز محفوظ است .  
فهرت کتاب هاي درسي و وسايل مورد نياز دانش آموزان ضميمه ي اين نامه است .  
 آغاز سال تحصيلي جديد اول ماه سپتامبر است . خواهشمند است حداکثر تا روز سيويکم ژوييه جغدي برايمان  
بفرستيد. منتظر جغد شما هستيم .  
 با تقديم احترامات  مينروا   مک گوناگال  معاون مدرسه  
   
 هري پرسش هاي بيشماري داشت  اما نمي دانست کدام يک را اول بپرسد. پس از مدتي بالاخره با لکنت گفت :  
- يعني چي که ... که اونا... منتظر جغد من هستن ؟  
 هاگريد چنان محکم به پيشانيش زد که اگر آن ضربه را به اسبي زده بد در جا نقش زمين مي شد. سپس گفت :  
- اي بابا، داشت يادم ميرفت .  
 از جيب ديگرش يک لوله کاغذ پوستي يک قلم پر و يک جغد زنده را بيرون آورد. در حالي که لبش را مي گزيد با خط خرچنگ قورباغه اش شروع به نوشتن کرد. هري از  
جايي که ايستاده بود ميتوانست نامه را به طور وارونه بخواند. او نوشت :  
 جناب آقاي دامبلدور،  
 نامه را به هري تحويل دادم . فردا وسايلش را برايش تهيه ميکنم . هواي اين جا خيلي خراب است اميدوارم که حالتان هم خوب باشد  
هاگريد  
 هاگريد نامه را لوله کرد و لاي منقارهاي جغد گذاشت . سپس در کلبه را باز کرد و در آن هواي طوفاني جغد را با شتاب به هوا پرتاب کرد. قيافه اش چنان عادي بود که  
انگار به کسي تلفن زده است . دوباره برگشت و روي کاناپه نشست . هري به خود آمد و متوجه شد که دهانش از تعجب باز مانده است . بلافاصله دهانش را بست . هاگريد گفت :  
- خب ، داشتم چي ميگفتم ؟  
 اما در همان لحظه عمو ورنون با چهره ي رنگ پريده اش جلو آمد و گفت :  
- هري هيچ جا نمي ره .  
 هاگريد عصباني شد و گفت :  
- دلم مي خواد ببينم يه مشنگ گنده مثل تو چه طوري ميخواد جلوي منو بگيره .  
 هري که کنجکاو شده بود پرسيد:  
- يه چي؟  
- گفتم يه مشنگ ، به آدمايي که مثل اينا از جادو سر در نميارن ميگيم مشنگ . تو هم خيلي بدشانسي آوردي که پيش اين مشنگا بزرگ شدي. اينا از همه ي مشنگايي که ديده م بدترن .  
 عمو ورنون گفت :  
- ما همون روزي که هري رو توي خونه مون راه داديم عهد کرديم جلوي اين جور چيزها رو بگيريم . قسم خورديم که جلوي اين چيزها بايستيم .  

     M     

هري گفت :  
- پس شما مي دونستين ؟ ميدونستين که من جادوگرم ؟  
 خاله پتونيا با صداي زير و بلندي گفت :  
- معلومه که ميدونستيم . خواهر مرده شور برده م جادوگر بود. چه طور ممکن بود که تو جادوگر نباشي؟ براي خواهرم هم يه دونه از همين نامه ها فرستادن و اونم به همون مدرسه رفت . بعد هم غيبش زد. از اون به بعد فقط توي تعطيلات ميومد خونه . هميشه جيب هايش پر از تخم قورباغه بود. هميشه فنجونارو تبديل به موش ميکرد. همه ي کارهاش عجيب و غريب بود. من تنها کسي بودم که چهره ي واقعيشو ميديدم ... يه آدم غيرعادي و خل و چل بود، اما به نظر پدر و مادرم ليلي چنين و چنان بود. دائم ازش تعريف ميکردن . اونا افتخار مي کردن که دخترشون ساحره س .  
 خاله پتونيا لحظه اي صحبتش را قطع کرد تا نفسي تازه کند. بعد انگار اين حرف ها سال ها در دلش مانده بود به صحبتش ادامه داد:  
- بعد هم با اون مرتيکه ... پاتر.... آشنا شد و با هم ازدواج کردن و تو به دنيا اومدي. من ميدونستم تو هم مثل اونايي. عجيب و غريب و غيرعادي... حالا که خيلي دوست داري همه چيزو بدوني اينم بدون که مادرت خودشو به کشتن داد و تورو رو دست ما گذاشت .  
 هري که مثل گچ سفيد شده بود گفت :  
- پس اون کشته شده . پس چرا شما به من گفتين توي تصادف مرده ؟  
 هاگريد از کوره در رفت و از جايش بلند شد. چنان خشمگين بود که دورسليها دوباره در پناه ديوار کز کردند. هاگريد گفت :  
- چي؟ توي تصادف ؟ کي گفته جيمز پتر و لي لي توي تصادف کشته شدن ؟ اين بياحترامي و توهين به اوناس ! همه ي بچه هاي دنيا هري پاترو مي شناسن در حاليکه خودش قصه ي زندگيشو نميدونه !  
 هري بلافاصله گفت :  
- آخه براي چي؟ من چي رو نميدونم ؟  
 هاگريد ديگر خشمگين نبود و تنها چيزي که در چهره اش سايه ميافکند اضطراب و نگراني بود. او گفت :  
- فکر اين جاشو نکرده بودم . دامبلدور بهم گفت پس گرفتن تو ممکنه مشکل باشه ولي من حرفشو جدي نگرفتم . اصلاً  فکرشو نميکردم ... تو هيچي نميدوني. واي هري...  
نميدونم براي گفتن اين حقيقت شايستگي لازمو دارم يا نه ولي بالاخره يکي بايد بهت بگه . اين جوري نميتوني به هاگوارتز بياي .  
 هاگريد به دورسلي ها چپ چپ نگاه کرد و گفت :  
- باشه . من يه چيزايي بهت مي گم . ولي نميتونم همه چيزو برات توضيح بدم . آخه مي دوني قضيه چند تا نکته ي مبهم داره . اين چيزايي که بهت ميگم قسمتي از ماجراس .  
 هاگريد نشست و چند لحظه به آتش خيره ماند و بعد گفت :  
- همه چي از اون جا شروع شد که يه نفر به اسم ... خيلي عجيبه که تو حتي اسم اونم نميدوني. همه ي دنيا اونو ميشناسن .  
- از کي حرف ميزني؟  
- خب ... بعضي وقتا اسمش از دهنم ميپره ... ولي خودم هيچ دوست ندارم اسمشو بگم .  
- چرا دوست نداري اسمشو بگي؟  
- آخه همه ازش ميترسن . واي خداجون ، خيلي سخته . ببين ، اون جادوگر بدجنسي بود و همه ش کارهاي بد ميکرد. روزبه روز بدتر مي شد. حتي نميتوني فکرشو بکني. اسمش ...  
 هاگريد آب دهانش را قورت داد اما هيچ کلمه اي از دهانش بيرون نيامد. هري گفت :  
- ميتوني اسمشو بنويسي؟  
- نه ، آخه ديکته شو بلد نيستم . خب بابا، اسمش ولدمورته . اما ديگه ازم نخواه که اسمشو بگم ... بگذريم ، اين جادوگر تبه کار حدود بيست سال پيش عده اي رو دور خودش جمع کرد و سعي کرد عده ي طرفداراشو بيش تر کنه . موفق هم شد. بعضي ها از ترس دورش جمع مي شدن بعضي ها هم تشنه ي قدرت بودن . آخه اون روزبه روز قدرتمندتر مي شد. هري نميدوني اون وقتا چه روزگار بدي داشتيم . آدم نميتونست به کسي اعتماد کنه . نميتونستيم با جادوگراي غريبه دوست بشيم . اتفاقاي عجيب غريب ميافتاد. اون روزبه روز قدرت و نفوذش بيش تر مي شد. خيلي از جادوگرا جلوش وايسادن ولي اون همه شونو کشت . نمي دوني چقدر بيرحم بود. اون وقتا يکي از جاهاي امن همين هاگوارتز بود. آخه دامبلدور تنها کسي بود که طرف ازش ميترسيد. هيچ وقت جرأت نکرد مدرسه رو از دست دامبلدور بگيره . حالام نميتونه . پدرت و مادرت دوتا از بهترين جادوگرايي بودن که من ميشناختم . اونا اون وقتا ارشد بچه ها بودن . يکي از نکته هاي مبهم اينه که چرا طرف قبل از کشتن اونا سعي نکرد اونارو طرف خودش بکشه ... شايد براي اين بود که پدر و مادرت خيلي به دامبلدور نزديک بودن و حاضر نبودن دست به کارهاي پليد بزنن ... طرف يا ميخواسته اونارو وادر کنه که طبق دستور اون عمل کنن يا ميخواسته اونارو از سر راهش برداره . تنها چيزي که همه مي دونن اينه که ده سال پيش شب هالووين طرف رفت به دهکده اي که شما زندگي ميکردين . اون موقع تو يه سالت بود. اون رفت به خونه ي شما و ... .  
 ناگهان هاگريد از جيبش دستمال خال خالي کثيفي درآورد و با صداي بلندي که بيشباهت به صداي بوق نبود در دستمال فين کرد. بعد گفت :  
- منو ببخش ... اين ماجرا خيلي غم انگيزه . آخه من پدر و مادرتو ميشناختم . خدا ميدونه چه آدماي خوبي بودن . ولي طرف اونا رو کشت . اون سعي کرد تو رو هم بکشه ولي نتونست .  
اينم يه نکته ي مبهم ديگه س . هيچ وقت از خودت نپرسيدي اون جاي زخم روي پيشونيت چيه ؟ اون يه زخم معمولي نيست . طرف پدر و مادرتو کشت ، خونه تونو داغون کرد، اما نتونست بلايي سر تو بياره . براي همينم تو مشهور شدي، هري. هيچ کس نميتونست از چنگ اون جون سالم به در ببره . اون چند تا از بهترين جادوگراي زمان خودشو کشت .... مثلاً خونواده ي مک کينون   ، بانز  ، پريوت   ... تو تنها نوزادي بودي که جون سالم به در بردي .  
 داستان هاگريد رو به اتمام بود اما فکر دردناکي در ذهن هري جان گرفته بود. هري همان نور سبز خيره کننده را واضح تر از هميشه به ياد آورده بود و براي اولين بار  
صداي قهقهه ي خشن و بي رحمانه اي در گوشش طنين افکنده بود. هاگريد با ناراحتي به او نگاه کرد و گفت :  
- من به دستور دامبلدور تو رو از توي اون خونه ي مخروبه برداشتم و آوردم پيش اينا... پيش خونواده ي خاله ت .  
 عمو ورنون گفت :  
- اينا همه ش مزخرفه .  

   M     
   B    
   P     

هري از جايش برخاست گويي تا آن لحظه حضور دورسليها را از ياد برده بود. عمو ورنون که دوباره شهامتش را به دست آورده بود با دست هاي مشت کرده نگاه 
 
غضبناکي به هاگريد کرد و گفت :  
- ببين پسر جون ، من قبول دارم که تو عجيب غريبي. اينم خوب ميدونم که با کتک هم درست بشو نيستي. اينو بدون که پدر و مادرت هم مثل خودت بودن . عجيب و غريب بودن . هيچ شکي هم در اين نيست . به نظر من همون بهتر که دنيا از وجود اين جور آدما پاک بشه . اونا دنبال چيزهايي رفتن که خودشون دوست داشتن . خودشونو درگير جادو جنبل کردن و هيچ تعجبي نداره که زندگيشون پايان دلخراشي داشت .  
 بلافاصله هاگريد از جايش پريد و از جيب پالتويش چتر صورتي کهنه اي را در آورد و مثل شمشير آن را به طرف عمو ورنون نشانه گرفت و گفت :  
- دارم بهت اخطار ميکنم دورسلي، اگه يه کلمه ديگه از دهنت در بياد... .  
 عمو ورنون از ترس اين که آن غول ريش دار با آن چتر کهنه او را بزند ساکت شد و دوباره به ديوار چسبيد. دوباره شجاعت خود را از دست داده بود. هاگريد نفس عميقي  
کشيد و دوباره روي کاناپه نشست و گفت :  
- اين جوري بهتر شد.  
 صدها پرسش به ذهن هري آمده بود و هري که مشتاق بود جواب آن ها را بداند پرسيد:  
- بالاخره چه بلايي سر ولد... ببخشين طرف اومد؟  
- سؤال خوبي کردي، هري. اون گم و گور شد. غيبش زد. همون شبي که سعي کرد تو رو بکشه ولي نتونست و باعث شد تو مشهور بشي.... همون شب غيبش زد. علتش معلوم نيست چون اون روزبه روز قوي تر ميشد.... ولي هيچ کس نمي دونه اون براي چي رفت . بعضي ها ميگن مرده . ولي همهغي اين حرفا چرنده . گمون نميکنم انسانيتي توي وجودش مونده باشه که بخواد بميره . بعضي ها هم مي گن اون زنده اس و منتظر يه فرصت مناسبه . ولي من اين حرفا رو باور نميکنم . همه ي طرفدارانش برگشتن و به ما ملحق شدن . بعضي از اونا از يه جور خلسه بيرون اومدن . اگه قرار بود برگرده که طرفدارانش نميتونستن از اين حالت در بيان . به نظر ما اون يه جايي همين دور و اطرافه . ولي ديگه هيچ نيرويي نداره .  
اون قدر ضعيف شده که هيچ کاري نميتونه بکنه . بعد از جريان تو کارش تموم شد، هري. اون شب اتفاقي افتاد که اون اصلاً انتظارشو نداشت . نميدونم قضيه چي بود، هيچ کس نميدونه ، ولي هرچي بوده به تو ربط داره ، فهميدي؟  
 هاگريد با حالتي صميمانه و تحسين آميز به هري نگاه ميکرد. ولي هري نه خوشحال بود نه به خود ميباليد زيرا اطمينان داشت اشتباه بزرگي رخ داده است . او و جادوگري؟ چطور ممکن بود او جادوگر باشد؟ تمام عمرش از دادلي کتک خورده بود. عمو ورنون و خاله پتونيا هميشه به او زور ميگفتند. اگر او جادوگر بود چرا زماني که دورسليها مي خواستند او را در انباري زنداني کنند آن ها را تبديل به وزغ هاي بدترکيب نکرده بود؟ اگر او بزرگ ترين جادوگر تبه کار دنيا را شکست داده بود چرا هميشه دادلي او را مثل توپ  
فوتبال به اين طرف و آن طرف ميانداخت ؟ هري آهسته گفت :  
- هاگريد، تو اشتباه ميکني. گمون نميکنم من جادوگر باشم .  
 هري از خنده هاگريد متعجب شد. هاگريد گفت :  
- پس که اين طور! فکر مي کني جادوگر نيستي، آره ؟ هر وقت عصباني مي شي يا مي ترسي هيچ اتفاقي نميافته ؟  
 هري به شعله هاي آتش خيره شد و به فکر فرو رفت . هربار عصباني مي شد يا به شدت نگران بود اتفاق هايي پيش ميآمد که باعث خشم و عصبانيت عمو ورنون و خاله پتونيا مي شد. هربار که دارودسته ي دادلي تعقيبش کرده بودند توانسته بود از چنگشان بگريزد.... شبي که خاله پتونيا موهايش را کوتاه کرد و هري نميخواست با آن قيافه به مدرسه برود موهايش به طورغيرعادي رشد کرده بود. حتي آخرين باري که دادلي او را هل داد و به زمين انداخت بي آن که خودش بداند از او انتقام گرفت . آيا حرکت مار بوآ به سمت دادلي کار هري بود؟  
 لبخندي بر لب هري نشست و به هاگريد نگاه کرد. او نيز با رضايت لبخند زد و گفت :  
- ديدي گفتم ؟ مگه ميشه تو جادوگر نباشي؟ حالا صبرکن بگذار به هاگوارتز برسيم .... اون جا همه تو رو ميشناسن .  
 اما به نظر مي رسيد عمو ورنون نميخواهد به سادگي تسليم شود زيرا غرولند کنان زير لب گفت :  
- مگه نگفتم اون هيج جا نمياد؟ اون قراره به دبيرستان استون وال بره خودش هم راضيه . من همه ي اون نامه ها رو خونده م . اگه بخواد به اون مدرسه ي مزخرف بره بايد وسايل مسخره اي مثل چوبدستي و کتاب هاي جادويي بخره .  
 هاگريد با عصبانيت گفت :  
- اگه خودش دوست داشته باشه بياد، مشنگ گنده اي مثل تو هم نميتونه جلوشو بگيره . توي احمق مي خواي نگذاري پسر ليلي و جيمز پاتر به هاگوارتز بره ؟ اين بيچاره از وقتي به دنيا اومده همه ش تحقير شده . اون بايد به بهترين مدرسه ي جادوگري دنيا بره . هفت سال که اون جا بمونه از اين رو به اون رو مي شه . اون وقت ديگه خودشم خودشو نميشناسه .  
اون توي هاگوارتز پيش هم سن و سال هاي خودش مي مونه و زير نظر آلبوس دامبلدور پرورش پيدا ميکنه . اون بهترين مديريه که هاگوارتز تا به حال به خودش ديده .  
 عمو ورنون فرياد کشيد:  
- من به آدماي ابله و خرفتي که مي خوان بهش حقه هاي جادوگري ياد بدن پول نمي دم .  
 عمو ورنون پابش را از گليمش درازتر کرده بود و هاگريد بلافاصله چترش را بر داشت و دور سرش چرخاند و گفت :  
- حق نداري جلوي من به آلبوس دامبلدور توهين کني .  
 او چترش را در هوا تکان داد و آن را به سوي دادلي گرفت . نور بنفشي پديدار شد و صدايي شبيه به صداي ترقه به گوش رسيد. صداي جيغي شنيده شد و لحظه اي بعد دادلي با دست پشتش را گرفت و در حالي که از درد زوزه ميکشيد بالا و پايين پريد. هري خم شد که ببيند چه اتفاقي افتاده است و چشمش به پشت شلوار دادلي افتاد که ناگهان سوراخ شد و دم خوکي از آن بيرون آمد.  
 عمو ورنون نعره اي زد و خاله پتونيا و دادلي را به داخل اتاق خواب کلبه کشاند و با وحشت به هاگريد نگاهي انداخت و در را به هم کوبيد.  
 هاگريد به چترش نگاهي کرد و به ريشش دستي کشيد و با تأسف گفت :  
- نبايد کنترلمو از دست ميدادم . البته کاري نکردم . ميخواستم اونو تبديل به خوک کنم ولي احتمالاً چون خودش شبيه خوک بود فقط دم در آورد.  
 هاگريد از زير ابروهاي پرپشتش زيرچشمي به هري نگاهي کرد و گفت :  
- اگه توي هاگوارتز از اين جريان به کسي چيزي نگي ازت ممنون مي شم . آخه ... آخه ... ميدوني چيه ؟ آخه من حق ندارم جادو کنم ... فقط براي اين که بتونم نامه رو به دست تو برسونم اجازه داشتم يه کمي جادو کنم ... براي همين واسه ي انجام مأموريتم خيلي مشتاق بودم .  
 هري پرسيد:  
- براي چي تو حق نداري جادو کني؟  
- راستش منم يه روزي شاگرد مدرسه ي هاگوارتز بودم ... ولي اخراج شدم ... سال سوم که بودم چوبدستي و چيزاي ديگه مو دو تيکه کردن و ميخواستن بيرونم کنن . ولي دامبلدور اجازه داد که من شکاربان هاگوارتز بشم و همون جا بمونم . نميدوني اين دامبلدور چقدر آقاس !  
- آخه براي چي تو رو اخراج کردن ؟  
 هاگريد با صداي بلند گفت :  
- ديگه داره دير مي شه . فردا خيلي کار داريم . بايد بريم شهر و وسايل مدرسه تو بخريم .  
 سپس پالتوي سياهش را در آورد و جلوي هري انداخت و گفت :  
- بيا... ميتوني زير اين بخوابي. اگه يه ذره وول خورد نگران نشو. مثل اين که دو تا موش توي يکي از جيباشه .  
 صبح روز بعد هري خيلي زود از خواب بيدار شد. بااين که ميدانست خورشيد طلوع کرده است ، چشم هايش را باز نکرد و با حالتي جدي به خود گفت : «نه ، من داشتم خواب ميديدم . آره ، خواب يه غول به اسم هاگريدو ديدم که سراغ من اومده بود و مي گفت بايد به مدرسه ي جادوگري هاگوارتز برم . همين که چشم هامو باز کنم ميبينم توي انبارم و همه اش خواب و خيال بوده .»  
 ناگهان صداي تق تق بلندي به گوش رسيد و قلب هري در سينه فرو ريخت . گمانن ميکرد خاله پتونيا آمده و به در انبار ميکوبد. اما چشمش را باز نکرد زيرا خواب  
دلنشيني بود.  
 تق تق تق  
 هري با عجله از جايش برخاست و زير لب گفت :  
- باشه ، باشه ، بلند شدم .  
 پالتوي سنگين هاگريد از رويش کنار رفت . نور خورشيد کلبه را روشن کرده بود و از طوفان خبري نبود. هاگريد روي کاناپه ي فکستني خوابيده بود. پشت شيشه ي پنجره  
جغدي که روزنامه اي به منقار داشت با چنگالش به شيشه ميکوبيد.  
 هري با خوشحالي به سمت پنجره رفت و با فشاري آن را باز کرد. جغد پروازکنان به داخل کلبه آمد و روزنامه را روي سر هاگريد انداخت ولي او بيدار نشد. آن گاه جغد  
به طرف پالتوي هاگريد که روي زمين افتاده بود پرواز کرد و به آن نوک زد. هري گفت :  
- چي کار مي کني !  
 هري دستش را در هوا تکان داد تا جغد را از آن جا دور کند ولي جغد محکم به دست هري نوک زد و وحشيانه به پالتوي هاگريد حمله کرد. هري با صداي بلند گفت :  
- هاگريد، يه جغد اومده .  
 هاگريد از روي کاناپه تکان نخورد و جويده جويده گفت :  
- بهش پول بده .  
- چي؟  
- اون براي چيزي که آورده پول ميخواد. از توي جيب پالتوم پول بردار و بده بهش .  
 پالتوي هاگريد پر از جيب بود و در آن ها همه چيز پيدا ميشد. دسته کليد، صدف هاي خالي حلزون ، کلاف هاي نخ ، آب نبات نعنايي، چاي کيسه اي و چيزهاي ديگر.  
بالاخره هري پول هاي هاگريد را پيدا کرد و يک مشت سکه عجيب و غريب از داخل آن ها بيرون آورد. هاگريد که هنوز خواب آلود بود گفت :  
- پنج کنوت    بده بهش .  
- کنوت ؟  
- آره ، از همون سکه هاي کوچيک برنزي رو مي گم .  
 جغد پايش را جلو آورد و هري پنج سکه ي کوچک برنزي در کيسه اي که به پاي جغد متصل بود انداخت . بلافاصله جغد پرواز کرد و از پنجره بيرون رفت . هاگريد با  
صداي بلند خميازه کشيد و بلند شد. کش و قوسي به بدنش داد و گفت :  
- بهتره زودتر راه بيفتيم . امروز خيلي کار داريم . بايد بريم لندن و خرت و پرت هاي مدرسه تو بخريم .  
 هري به سکه هاي جادويي نگاه کرد و ناگهان خوشحاليش فروکش کرد و گفت :  
- هاگريد؟  
 هاگريد که پوتين هاي بزرگش را ميپوشيد گفت :  
- چيه ؟  
- ولي من که پول ندارم . خودت که ديشب شنيدي عمو ورنون چي گفت . اون براي يادگرفتن جادو به من پول نمي ده .  
 هاگريد در حالي که سرش را ميخاراند از جايش بلند شد و گفت :  
- نگران نباش . فکر کردي پدر و مادرت برات هيچي نذاشتن ؟  

    D   A    
   K   

- ولي تو که گفتي خونه شون خراب شد.  
- پسر جون ، اونا که طلاهاشونو توي خونه نگه نميداشتن . اولين جايي که ميريم گرينگوتزه   . گرينگوتز بانک جادوگراس . بيا يه ذره سوسيس بخور. زيادم سرد و ماسيده نيس . در ضمن بدم نمياد يه ذره از کيک تولدت بخورم .  
- جادوگرا بانک دارن ؟  
- آره ، يک بانک بزرگ که به دست گابلين ها اداره مي شه .  
 تکه سوسيسي که در دست هري بود به زمين افتاد و با تعجب گفت :  
- چي گفتي؟ گابلين ها؟  
- آره . آدم بايد خيلي احمق باشه که بخواد از اون جا دزدي کنه . هري، يادت باشه که هيچ وقت سربه سر گابلين ها نذاري. گرينگوتز امن ترين جاي دنيا واسه ي نگه داشتن هر چيزيه البته شايد به پاي هاگوارتز نرسه . اتفاقاً خودمم اون جا کار دارم . بايد براي دامبلدور يه کاري رو انجام بدم .  
 هاگريد سينه اش را سپر کرد و با غرور خاصي ادامه داد:  
- اون معمولاً از من ميخواد که کارهاي مهمشو انجام بدم . کارهايي مثل آوردن تو يا آوردن چيزي از گرينگوتز هم مهمه ديگه . حالا فهميدي؟ خلاصه بهت بگم که به من اعتماد داره . خب ... همه چي رو برداشتي؟ بريم ديگه .  
 هري پشت سر هاگريد از کلبه خارج شد. آسمان صاف و بي ابر بود و دريا زير نور خورشيد ميدرخشيد. قايقي که عمو ورنون اجاره کرده بود هنوز آن جا بود. در اثر طوفان  
مقداري آب در آن جمع شده بود. هري به اطرافش نگاه کرد و به دنبال قايق ديگري گشت . اما قايق ديگر آن جا نبود. هري از هاگريد پرسيد:  
- پس تو چه طوري اومدي اين جا؟  
- پرواز کردم .  
- چي؟ پرواز کردي؟  
- آره . ولي حالا با همين قايق برميگرديم . حالا که تو رو پيدا کردم ديگه نبايد از جادو استفاده کنم .  
 هر دو به درون قايق رفتند و نشستند. هري در اين فکر بود که هاگريد چه طور توانسته پرواز کند و از او چشم بر نميداشت . هاگريد دوباره زير چشمي به هري نگاه  
کرد و گفت :  
- براي من افت داره که پارو بزنم . اگه قول بدي که توي هاگوارتز به کسي چيزي نگي.... ميتونم کاري کنم که قايق تندتر بره .  
 هري که شوق و ذوق داشت جادوگري او را ببيند گفت :  
- قول ميدم که به کسي چيزي نگم .  
 هاگريد دوباره چتر صورتياش را درآورد و آن را دوبار آهسته به قايق زد و قايق با سرعت به سوي ساحل حرکت کرد. هري پرسيد:  
- چرا سرقت از گرينگوتز کار احمقانه ايه ؟  
 هاگريد روزنامه اش را باز کرد و گفت :  
- براي طلسم ها و جادوهايي که داره . يه گاوصندوق داره که از همه جاي ديگه امن تره . مي گن چند تا اژدها از اون گاوصندوق محافظت ميکنن . گرينگوتز صدها کيلومتر پايين تر از سطح لندنه ... از متروي لندن خيلي پايين تره . تازه اگه کسي بتونه خودشو به اون جا برسونه و چيزي بدزده وقتي بخواد بياد بيرون از گشنگي ميميره .  
 هري آرام نشسته بود و به حرف هاي هاگريد فکر ميکرد. هاگريد هم روزنامه اي به نام پيام امروز را ميخواند. هري از مشاهده رفتار عمو ورنون ياد گرفته بود که هر  
وقت کسي روزنام اش را جلوي صورتش بگيرد و بخواند بدين معناست که دوست ندارد کسي مزاحمش بشود. اما رعايت اين نکته برايش دشوار بود زيرا پرسش هاي بيشماري در  
ذهنش داشت . هاگريد روزنامه را ورق زد و زير لب گفت :  
- اين وزارت سحر و جادو هم طبق معمول همه چي رو خراب مي کنه .  
 هري نتوانست جلوي خود را بگيرد و پرسيد:  
- مگه وزارت سحر و جادو هم داريم ؟  
- معلومه که داريم . اونا از دامبلدور خواستن که وزير سحر و جادو بشه ولي چون دامبلدور هيچ وقت از هاگوارتز نميره ، کورنليوس فاج    پير وزير شده . اگه توي دنيا يه آدم ناشي و سمبل کار باشه همين کورنليوس فاجه . هر روز صبج چند تا جغد واسه ي دامبلدور ميفرسته و باهاش صلاح مشورت مي کنه .  
- کار وزرات سحر و جادو چيه ؟  
- کار اصليش اينه که نذاره مشنگا بفهمن هنوز توي گوشه و کنار مملکت جادوگرا و ساحره ها وجود دارند.  
- آخه چرا؟  
- چرا؟ خب معلومه واسه اين که همه دوست دارن با استفاده از جادو مشکلاتشونو حل کنن . همون بهتر که ما به حال خودمون باشيم و کاري به کارمون نداشته باشن .  
 در همان لحظه قايق به  آرامي با ديوار بندرگاه برخورد کرد. هاگريد روزنامه اش را تا کرد و برخاست . هر دو از پله هاي سنگي بندرگاه بالا رفتند و به خيابان رسيدند.  
هنگامي که قد زنان به سوي ايستگاه شهر کوچک ميرفتند ظاهر هاگريد توجه رهگذران را به خود جلب ميکرد. در نظر هري رفتار آن ها غير طبيعي نبود زيرا هاگريد دوبرابر يک  
انسان عادي بود و دائم به اشياء پيش پا افتتاده اي مثل پارکومتر اشاره مي کرد و ميگفت :  
- اينو ببين ! اينا همون چيزاييه که مشنگا دُرُس مي کنن .  
 هري که ناچار بود بدود تا از هاگريد عقب نماند نفس نفس زنان پرسيد:  
- گفتي توي گرينگوتز اژدها هست ؟  
- آره . مردم ميگن هست . واي خدا... چقدر دلم ميخواد يه اژدها داشته باشم !  
- چي؟ دوست داري اژدها داشته باشي؟  
- آره ، از وقتي بچه بودم دوست داشتم يه اژدها داشته باشم . خب ديگه رسيديم .  

     G      
   C     F    

 آن ها به ايستگاه رسيده بودند. قطار لندن تا پنج دقيقه ي ديگر حرکت ميکرد. هاگريد که به گفته ي خودش از پول مشنگا سردر نمي آورد پول ها را به هري داد که بليت  
بخرد.  
 هاگريد در داخل قطار توجه عده ي بيش تري را به خود جلب کرد. او دو صندلي را اشغال کرده بود و مشغول بافتن چيزي شبيه به چادر سيرک زرد رنگ بود. او دانه هاي  
بافتنياش را شمرد وگفت :  
- هري نامه هه هنوز همراهته ؟  
 هري از جيبش پاکت نامه ي پوستي زرد رنگ را بيرون آورد. هاگريد گفت :  
- آفرين ! توي نامه نوشته چه چيزايي لازم داري .  
 هري تاي پايين نامه را باز کرد و قسمتي را که ديشب به آن توجه نکرده بود خواند.  
مدرسه ي علوم و فنون جادوگري هاگوارتز  
× روپوش مدرس  
× اقلام مورد نياز دانش آموزان سال او  
  - سه دست رداي ساده (مشکي  
  - يک کلاه ساده ي نوک تيز براي روزها (مشکي  
  - يک جفت دستکش ايمني (از پوست اژدها يا مشابه آن  
  - يک شنل زمستاني (مشکي با نوارهاي نقره اي  
توجه داشته باشيد که روي تمام لباس هاي دانش آموزان نام و نام خانوادگي آن ها نوشته شود 
× کتاب هاي درس  
همه ي دانش آموزان سال اول بايد يک نسخه از کتاب هاي زير را تهيه کنن  
   
  - کتاب طلسم ها و وردهاي ويژه (سال اول         اثر ميراندا گوشا  
   
  - تاريخچه ي جاد         اثر باتيلدا باگشات  
   
  - نظريه هاي جادوي         اثر آدالبرت وفلينگ  
   
  - راهنماي تغييرشکل ويژه ي مبتدي ه         اثر امريک سويچ  
   
  - هزار گياه و قارچ سحرآم         اثر فيليدا اسپور  
   
  - مباني معجون هاي سحرآم         اثر آرسينوس جيگر  
   
  - موجودات افسانه اي و محيط زيست آن ه         اثر نيوت اسکمند  
   
  - جادوي سياه : راهنماي دفاع شخص         اثر کونتين تريمبل  
× ساير وسايل مورد نيا  
 - يک چوبدستي سحرآم  
 - يک پاتيل (از آلياژ قلع و سرب اندازه شماره     
 - يک دست محفظه ي کوچک بلورين يا کريستال براي مواد اوليه معجون ه  
 - يک تلسکو  
 - يک ترازوي برنج  
هر دانش آموز مجاز است همراه خود يک جغد، يک گربه و يا يک وزغ نيز بياورد. لازم به ذکر است که دانش آموزان سال اول حق داشتن جاروي پرنده را ندارن  
   
هري که مات و مبهوت مانده بود، گفت :  
- يعني همه ي اين چيزها رو ميتونيم از لندن بخريم ؟  
- اگه بدونيم کجا باهاس بريم ، معلومه که ميتونيم .  
 *** 
 هري پيش از آن به لندن نرفته بود. با اين که به نظر ميرسيد هاگريد راه را بلد است اما از مسيرهايي که انتخاب مي کرد کاملاً معلوم بود که هيچ گاه از مسيرهاي  
معمولي به مقصد نميرود. هاگريد که در محل بازرسي مترو معطل شده بود با صداي بلند از کوچکي صندلي ها و سرعت کم قطارها شکايت ميکرد. وقتي از يک پله برقي خراب بالا  
ميرفتند هاگريد گفت :  
- من نميدونم اين مشنگا بدون جادو چه طوري کارشون راه ميفته .  

   M    G     
   B    B     
   A    W     
   E   S    
   P    S    
   A    J    
   N  S      
   Q    T     

آن ها به خيابان شلوغ و پر رفت و آمدي رسيدند که دو طرف آن فروشگاه هاي گوناگوني به چشم ميخورد. هاگريد که درشت و قويهيکل بود در ميان جمعيت به  
آساني براي خود راه باز ميکرد اما هري ناچار بود دنبال او بدود تا او را گم نکند. آن ها از جلوي يک سينما، يک دکه ي همبرگرفروشي، يک کتابفروشي و يک نوار فروشي گذشتند.  
ولي در هيچ يک از آن فروشگاه ها چوبدستي سحرآميز نميفروختند. همه ي فروشگاه ها و عابرهاي آن خيابان عادي بودند. آيا واقعاً در چندين کيلومتر زير آن جا خروارها طلاي جادويي مدفون بود؟ آيا واقعاً فروشگاهي وجود داشت که کتاب هاي جادويي و جاروي پرنده بفروشد؟ اگر هري دورسليها را نمي شناخت گمان مي کرد همه ي اين چيزها شوخيهايي است که دورسلي ها برايش تدارک ديده اند. با اين که همه ي گفته هاي هاگريد عجيب و باورنکردني بودند، هري بي آن که بداند چرا، به او اطمينان کامل داشت .  
 هاگريد ايستاد و گفت :  
- ايناهاش ! رسيديم . اينم «پاتيل درزدار». جاي معروفيه .  
 آن ها جلوي يک مهمانخانه ي قديمي و کثيف ايستاده بودند. اگر هاگريد اشاره نکرده بود هري آن را نميديد. مردم با عجله در رفت وآمد بودند و هيچ کس به آن مهمان خانه ي قديمي توجهي نداشت . نگاه همه ي رهگذرها از کتاب فروشي به نوار فروشي ميافتاد. به نظر مي رسيد هيچ کس مهمان خانه ي پاتيل درزدار را نميبيند. هري احساس عجيبي داشت . احساس مي کرد غير از خودش و هاگريد هيچ کس ديگري آن مهمان خانه را نميبيند. پيش از آن که هري چيزي بگويد هاگريد او را به داخل پاتيل درزدار برد.  
 جاي قديمي و تاريکي بود و به نظر نميرسيد مهمان خانه ي معروفي باشد. چند زن در يک گوشه نشسته بودند و نوشابه مينوشيدند. يکي از آن ها چپق بلندي در دست  
داشت . مرد لاغراندامي که کلاه بلندي بر سر داشت ، مشغول صحبت با صاحبت مهمان خانه بود که سر گرد و طاسي داشت . همين که آن ها وارد شدند صداي همهمه قطع شد. به  
نظر مي رسيد همه هاگريد را مي شناسند زيرا به او لبخند مي زدند و برايش دست تکان ميدادند. صاحب مهمان خانه ليواني برداشت و به هاگريد گفت :  
- از همون نوشابه ي هميشگي بريزم ؟  
 هاگريد با حالتي دوستانه به شانه ي هري زد و گفت :  
- نه ، تام   ، من در حال انجام يه مأموريت براي هاگوارتزم .  
 ضربه ي هاگريد چنان محکم بود که زانوهاي هري را خم کرد. صاحب مهمان خانه با دقت به هري نگاه کرد و گفت :  
- واي خداي بزرگ ! چشم ... چشم هاي من درست ميبينه ؟  
 همه ساکت شده بودند. تام زير لب گفت :  
- واي، چه سعادتي !  
 تام بلافاصله از پشت پيشخوان بيرون آمد و به سمت هري رفت . اشک در چشم هايش حلقه زده بود. دست هري را گرفت و گفت :  
- خيلي خوش اومدين ، آقاي پاتر، خيلي خوش اومدين !  
 هري نميدانست چه بايد بگويد. همه به او نگاه ميکردند. پيرزني که چپق مي کشيد متوجه نبود که چپقش خاموش شده و به آن پک مي زد. هاگريد لبخندي بر لب  
داشت . ناگهان صداي کشيده شدن چندين صندلي بر روي زمين به گوش رسيد و هري وقتي به خودش آمد که مشغول دست دادن با همه ي افراد داخل پاتيل درزدار بود.  
- آقاي پاتر، من دوريس کراکفوردم   . باورم نميشه که بالاخره تونستم شما رو ملاقات کنم .  
- آقاي پاتر، چه افتخار بزرگي نصيب من شد! چه افتخاري !  
- خيلي دستپاچه شده م . هميشه آرزو داشتم که روزي با شما دست بدم .  
   
- آقاي پاتر، از خوشحالي نميدونم چي بگم . اسمم ديگله ، ديدالوس ديگل .  
 ديدالوس چنان هيجان زده شده بود که کلاهش از سرش افتاد. هري گفت :  
- من شما رو قبلاً ديده م . يه بار توي يه فروشگاه به من تعظيم کردين .  
 ديدالوس به اطرافيانش نگاه کرد و با خوشحالي گفت :  
- يادشه ! شنيدين چي گفت ؟ منو يادشه !  
 هري همچنان سرگرم دست دادن با آن ها بود. دوريس کراکفورد مرتب جلو ميآمد تا بار ديگر با هري دست بدهد. مرد جواني با چهره ي رنگ پريده جلو آمد. خيلي  
عصبي و نگران بود و پلک چشمش مرتب ميپريد. هاگريد به هري گفت :  
- هري، ايشون پروفسور کوييرل    هستن . يکي از استادهاي توي در هاگوارتز.  
 پروفسور کوييرل با هري دست داد و دست او را محکم در دست نگه داشت و با لکنت گفت :  
- پ... پ... پاتر نمي دوني چ.... چه .... قدر از ديدنت خوشحالم .  
- پروفسور کوييرل ، شما کدوم رشته ي جادوگري رو درس ميدين ؟  
 پروفسور کوييرل که انگار ترجيح مي داد دراين باره صحبتي نکند زيرلب گفت :  
- د... د... دفاع ... د... در برابر جادوي سياه ، ولي به ... ب... به درد تو نميخوره پاتر.  
 با حالتي عصبي خنديد و گفت :  
- ح... ح... حتماً اومدي وسايل مدرسه تو ب... ب... بخري. منم اومده م که يه ک... ک... کتاب جديد راجع به خون آشام ها بخرم .  
 به نظر مي رسيد از تصور خون آشام ها به وحشت افتاده است .  
 ديگران به پروفسور کوييرل مهلت ندادند که بيش از آن با هري صحبت کند. ده دقيقه طول کشيد تا سرانجام از شر همه ي آن ها خلاص شد. هاگريد در آن گيرودار با  
صداي بلندي از ميان جمعيت فرياد زد:  
- هري، ديگه راه بيفت . بايد بريم . خيلي خريد داريم .  
 دوريس کراکفورد براي آخرين بار با هري دست داد و بعد از آن هري به دنبال هاگريد وارد حياط خلوت پشت ساختمان شد. غير از يک سطل زباله و علف هاي هرز چيز  
ديگري در آن جا نبود. هاگريد لبخند زد و به هري گفت :  

   T   
   D   C      
   D    D    
   Q     

- ديدي بهت گفتم همه تو رو ميشناسن . حتي پروفسور کوييرل هم تا تو رو ديد شروع کرد به لرزيدن ... نه بابا، ناراحت نشو راستش اون هميشه ميلرزه .  
- اون هميشه اين قدر عصبيه ؟  
- آره ، بيچاره خيلي سرش مي شه . تا زماني که داشت تحقيق ميکرد حالش خوب بود ولي بعد يک سال مرخصي گرفت که خودش درباره ي تحقيقاتش آزمايش کنه ... ميگن توي جنگل سياه با خون آشام ها روبه رو شده .... با يه عجوزه درگير شده .... خلاصه بعد از اون ديگه مثل اولش نشد. حالا ديگه از شاگرداي مدرسه و درس خودشم وحشت داره ... خب بذار ببينم چترم کجاس .  
 خون آشام ؟ عجوزه ؟ فکر هري سخت مشغول شده بود. در اين ميان هاگريد سرگرم شمردن آجرهاي بالاي سطل آشغال بود و زيرلب ميگفت :  
- سه تا بالا دو تا به اين طرف . خوبه ، هري وايسا کنار.  
 سپس با نوک چترش سه بار به ديوار ضربه زد.  
 آجري که هاگريد به آن ضربه زده بود تکاني خورد و شکافي در آن نمايان شد. شکاف بزرگ و بزرگ تر شد و لحظه اي بعد گذرگاه بزرگي در برابرشان پديدار شد که  
حتي هاگريد هم با هيکل عظيمش ميتوانست از آن عبور کند. گذرگاه به يک خيابان سنگ فرش شده ي طويل منتهي مي شد. هاگريد گفت :  
- به کوچه ي دياگون خوش اومدي !  
 از ديدن چهره ي هيجان زده ي هري لبخندي بر لب هاگريد نشست . هر دو از گذرگاه رد شدند و بلافاصله هري سرش را برگرداند و در کمال تعجب ديد که گذرگاه  
کوچک و کوچک تر شد و ديوار به شکل قبلش در آمد.  
 پاتيل هاي کوچک و بزرگي که جلوي فروشگاهي در نزديکي آن ها بودند نور خورشيد را منعکس ميکردند. درست بالاي پاتيل ها تابلويي آويخته بود که بر روي آن  
نوشته بود: انواع پاتيل در اندازه هاي مختلف : پاتيل هاي برنجي، مسي، نقره ، آلياژ قلع و سرب ، پاتيل هاي تاشو، پاتيل هاي مجهز به همزن خودکار.  
 هاگريد گفت :  
- راستي يه دونه از اين پاتيلا لازم داري. اما اول بايد بريم گرينگوتز پول بگيريم .  
 هري با شور و اشتياق همه چيز را از نظر ميگذارند. هنگام راه رفتن سرش را برمي گرداند و سعي ميکرد همه جا را ببيند مبادا چيزي از نظرش پنهان بماند. فروشگاه ها،  
جنس هاي بيرون فروشگاه ها، مردمي که سرگرم خريد بودند... آن ها از جلوي يک عطاري گذشتند. زن فربهي جلوي آن ايستاده بود. دست هايش را تکان ميداد و با صداي بلند  
ميگفت :  
   
- بدو بيا... جگر سياه اژدها ببر... جگر سياه اژدها دارم .... سيري هفده سيکل ....  
 از فروشگاه تاريکي صداي هوهوي جغد بيرون ميآمد. روي تابلوي آن نوشته بود: بازار جغد ايلوپز   همه رقم جغد موجود است . جغد بومي، خاکي، قهوه اي، سفيد.  
 چشم هري به چند بچه ي هم سن و سال خودش افتاد که صورتشان را به شيشه ي فروشگاهي چسبانده بودند و جاروهاي دسته بلند پشت شيشه را تماشا ميکردند.  
يکي از آن ها گفت :  
- اين جا رو نگاه کنين ! نيمبوس دو هزاره ! از همه ي جاروها تندتر مي ره !  
 بعضي از فروشگاه ها ردافروشي بودند. بعضي ديگر تلسکوپ و ابزارهاي نقره اي عجيب و غريبي ميفروختند که هري پيش از آن چيزي مثل آن ها نديده بود. ويترين يکي از فروشگاه ها پر از طحال خفاش و چشم مارماهي بود. در فروشگاه هاي ديگر کتاب هاي جادو و طلسم ، قلم پر، طومارهاي کاغذ پوستي، بطري هاي معجون و کره ي جغرافيايي شبيه به کره ي ماه ميفرختند... .  
 هاگريد گفت :  
- اين جا گرينگوتزه .  
 آن ها در مقابل ساختمان سفيد سر به فلک کشيده اي ايستاده بودند. کنار درهاي برنزي صيقلي، گابليني با لباس رسمي قرمز و طلايي ايستاده بود. وقتي از پله هاي  
سنگي سفيد ساختمان بالا ميرفتند، هاگريد آهسته گفت :  
- اينو ببين . اين گابلينه !  
 جن يک سر و گردن از هري کوتاه تر بود. صورتش سبزه و بانمک بود و ريش نوک تيزي داشت . انگشت هاي دست و پاهايش نيز بسيار باريک و بلند بودند. وقتي آن ها  
از جلوي او گذشتند و وارد ساختمان بانک شدند به آن ها تعظيم کرد. آن ها به در نقره اي ديگري رسيدند که بر سر در آن نوشته بود:  
   
داخل شو اي غريبه         چرا رنگت پريده ؟  
يادت باشه هميشه         کار با گناه نمي شه  
حرص و طمع همينه         همواره در کمينه  
اگر تو خواهي رحمت         رحمت بدون زحمت  
اينو بدون که روزي         تو گناهش ميسوزي  
پيشه بکن عدالت         که باشي تو سلامت  
دزدي نکن تو هيچ وقت         تا که بموني خوشبخت  
اين را گفتم بدوني         اين جا دزدي نتوني  
   
 هاگريد گفت :  
- گفتم که ، آدم بايد احمق باشه که بخواد از اين جا دزدي کنه .  
 وقتي از در نقره اي وارد شدند دو گابلين به آن ها تعظيم کردند. آن ها به درون يک سالن مرمري قدم گذاشته بودند. در سالن يک پيشخوان طويل بود که حدود صد  
گابلين بر روي چهارپايه هاي پشت آن نشسته بودند و دفاتر حسابداري را مينوشتند. برخي ديگر با ترازوهاي برنجي سکه وزن ميکردند. بعضي از آن ها از پشت عينک هايشان  

   S    
   E     

سنگ هاي قيمتي را وارسي ميکردند. تعداد درهاي سالن چنان زياد بود که کسي نمي توانست آن ها را بشمارد با اين حال چند گابلين مسئول نشان دادن راه هاي ورود و خروج بودند  
هاگريد و هري به پيشخوان نزديک شدند. هاگريد به گابليني که سرش خلوت تر از بقيه بود گفت :  
- صبح به خير. ما ميخوايم از گاوصندوق هري پاتر پول برداشت کنيم .  
- شما کليد دارين ، آقا؟  
- آره ؟ همين جاها بود.  
 هاگريد محتويات جيب هايش را روي پيش خوان ميگذاشت . مقداري غذاي سگ کپک زده روي دفتر و دستک گابلين ريخت . گابلين از اين کار خوشش نيامد و با  
ناراححتي بينياش را گرفت . چشم هري به گابليني افتاد که سمت راستش بود. او ياقوتي به اندازه ي يک زغال سنگ را با ترازو ميکشيد. سرانجام هاگريد کليد طلايي رنگي را  
جلوي گابلين گرفت و گفت :  
- بفرمايين ، بالاخره پيداش کردم .  
 گابلين با دقت کليد را وارسي کرد و گفت :  
- کليدتون درسته و هيچ مشکلي نداره .  
 هاگريد با غرور خاصي سينه اش را جلو داد و گفت :  
- راستي، يه نامه از پروفسور دامبلدور آورده م . به همون چيزي مربوط مي شه که توي صندوق هفتصد و سيزده س .  
 گابلين نامه را با دقت خواند و گفت :  
- بسيار خب ، يه نفر رو ميفرستم که جاي هر دو تا صندوقو بهتون نشون بده . گريپهوک   ، بيا اين جا!  
 گريپهوک نام يک از گابلين ها بود. هاگريد غذاي سگ را از روي پيشخوان جمع کرد و توي جيبش ريخت ، سپس با هري و گريپهوک به سوي يکي از درهاي خروجي  
رفتند. هري پرسيد:  
- توي صندوق هفتصد و سيزده چيه ؟  
 هاگريد با حالتي مرموز گفت :  
- اينو ديگه نميتونم بهت بگم . اين جزو مسائل سري هاگوارتزه . دامبلدور به من اعتماد کرده . آخه اين موضوع خيلي مهمه .  
 گريپهوک در را براي آن ها باز کرد. هري که انتظار داشت آن سوي در نيز در و ديوار مرمري ببيند، بسيار متعجب شد. آن ها وارد راهروي سنگي باريک و تمگي شده بودند که در آن مشعل هاي متعددي روشن بود. راهرو شيب زيادي داشت و به ريل هاي کوچکي ميرسيد. گريپهوک سوت زد و از آن سوي ريل يک واگن دستيکوچک به طرف آن ها آمد. با اين که هاگريد هنگام سوار شدن دچار مشکل شد، اما همگي سوار شدند و واگن به حرکت در آمد.  
 ابتدا با سرعت از راهروهاي مارپيچي گذشتند. هري سعي ميکرد مسير را به خاطر بسپارد. چپ ، راست ، راست ، چپ ، راه وسطي سه راهي، راست ، چپ .... غير ممکن بود.  
به خاطر سپردن مسير امکان نداشت . ظاهراً واگن پر سروصدا به طور خودکار در مسير حرکت ميکرد زيرا گريپهوک آن را هدايت نمي کرد.  
 جريان تند هوا چشم هاي هري را به سوزش انداخته بود اما او همچنان ميکوشيد چهار چشمي اطرافش را تماشا کند. يک بار به نظرش رسيد که در انتهاي يکي از راهروها شعله ي آتش ديده است . گمان کرد اژدهايي در آنجاست و سرش را برگرداند اما دير شده بود. آن ها پايين و پايين تر ميرفتند. از يک درياچه زيرزميني که از زمين و سقفش استالاگميت و استالاکتيت بيرون زده بود گذشتند.  
 هري رو به هاگريد کرد و با صدايي که با وجود لق و تولوق واگن به گوش هاگريد برسد گفت :  
- من هيچ وقت نفهميدم استالاگميت با استالاکتيت چه فرقي داره .  
 هاگريد گفت :  
- چيزه ... الان که وقت اين سؤالا نيست . من که حالم داره بد مي شه .  
 رنگش پريده بود. واگن کنار در کوچکي بر ديوار راهرو متوفق شد. هاگريد پياده شد و براي اين که لرزش پاهايش قطع شود ناچار شد به ديوار تکيه بدهد.  
 گريپهوک قفل در را باز کرد. ناگهان دود سبز رنگي از گاو صندوق بيرون آمد و به هوا رفت . وقتي دود در هوا محو شد، نفس هري از تعجب بند آمد. درون گاوصندوق  
پر از سکه هاي طلا بود. سکه هاي نقره در يک طرف روي هم چيده شده بودند و سکه هاي کوچک برنزي در يک طرف روي هم انباشته شده بودند. هاگريد لبخند زد و گفت :  
- همه ش مال توست !  
 همه ي آن سکه ها به هري تعلق داشت . باورکردني نبود. اگر دورسلي ها خبر داشتند در يک چشم به هم زدن آن ها را تصاحب ميکردند. دورسلي ها هر چند وقت يک بار  
از هزينه ي نگهداري هري شکايت داشتند و در تمام آن دوران اين ثروت هنگفت که در اعماق شهر لندن نهفته بود به هري تعلق داشت .  
 هاگريد به هري کمک کرد تا مقداري از سکه ها را در جيبش بريزد و گفت :  
- اسم اين طلاييها گاليونه   . هفده سيکل ميشه يه گاليون . بيست و نه کنوت هم ميشه يه سيکل . آسونه ، نه ؟ خب ديگه بسه . اينا واسه چند ترم کافيه . جاي بقيه ي پولا همين جا امنه .  
 سپس رو به گريپهوک کرد و گفت :  
- حالا بريم سراغ صندوق هفتصد و سيزده . در ضمن نميشه يه ذره يواش تر بريم ؟  
 گريپهوک گفت :  
- سرعت واگن ثابته . کم و زياد نمي شه .  
 دوباره سوار واگن شدند و حرکت کردند. سرعت واگن بيش تر مي شد. هرچه به پيچ هاي تنگ نزديک تر مي شدند هوا سردتر مي شد. هنگامي که واگن پر سر و صدا از روي يک دره ي عميق و باريک زير زميني ميگذشت هري کمي خم شد تا ببيند ته آن گودال تاريک چيست . اما هاگريد عصباني شد و پشت يقه ي هري را گرفت و او را سرجايش نشاند.  
 گاوصندوق هفتصد و سيزده کليد نداشت . گريپهوک با قيافه ي جدي گفت :  
- لطفاً عقب بايستيد.  

   G     
   G     

او يکي از انگشت هاي دراز و باريکش را آهسته به در کشيد. بلافاصله در ناپديد شد. گريپهوک گفت : 
 
- اگه کسي غير از گابلين هاي گرينگوتز اين کارو بکنه به درون در کشيده مي شه و همون جا زنداني ميمونه .  
 هري گفت :  
- شما چند وقت يه بار به اين جا سر ميزنين که ببينين کسي توش مونده يا نه ؟  
 گريپهوک که لبخند چندش آوري بر لب داشت گفت :  
- تقريباٌ هر ده سال يه بار  
 هري ترديدي نداشت که چيز خارق العاده اي در صندوق هفتصد و سيزده وجود دارد. مشتاقانه خم شد و به درون آن نگاهي انداخت . انتظار داشت دست کم مقداري جواهر نفيس و گرانبها در آن ببيند اما در نگاه اول به نظرش رسيد که صندوق خالي است . بعد متوجه شد که يک بسته ي کوچک و کثيف که با کاغذ قهوه اي رنگي بسته بندي شده بود در گوشه اي افتاده است . هاگريد آن را برداشت و در داخليترين جيب کتش گذاشت . هري کنجکاو شده بود که بفهمد آن چيست ، اما ميدانست که نبايد چيزي بپرسد. هاگريد  
گفت :  
- زودباش برو سوار اون واگن کوفتي بشو. از منم هيچي نپرس . بهتره با کسي حرف نزنم و دهنم بسته بمونه .  
 *** 
 پس از يک واگن سواري پر اضطراب در يک چشم به هم زدن از گرينگوتز خارج شدند. خورشيد در آسمان ميدرخشيد. هري نميدانست با آن همه پول چه بايد بکند.  
 نمي دانست هر  گاليون  چند  پوند  است ،  ولي ميدانست که  در عمرش هرگز  آن  همه  پول  نداشته  است .  از همه پول هايي که  دورسلي ها  نيز  بيش تر  بود.  هاگريد  به  
فروشگاهي نگاه کرد که روي تابلوي آن نوشته بود: رداهاي خانم مالکين    ويژه ؛ي انواع مراسم . هاگريد گفت :  
- ببينم هري، اشکالي نداره من يه سر به پاتيل درزدار بزنم و يه نوشابه بخورم ؟ واگناي گرينگوتز حالمو به هم مي زنه . پس تو برو واسه خودت ردا بخر تا من برگردم .  
 چهره ي هاگريد هنوز رنگ پريده بود. بدين ترتيب هري تک و تنها وارد ردافروشي خانم مالکين شد. دلش شور مي زد.  
 خانم مالکين ساحره ي چاقي بود و لبخندي بر لب داشت و پيش از آن که هري چيزي بگويد گفت :  
- عزيزم ، شاگرد هاگوارتزي؟ بيا اين جا، يه شاگرد ديگه م منتظره که لباساشو براش اندازه کنيم .  
 در انتهاي فروشگاه يک پسر رنگ پريده با صورت مثلثي شکل روي يک چهارپايه ي کوتاه ايستاده بود و ساحره ي ديگري به پايين رداي بلند و سياهش سنجاق مي زد.  
خانم مالکين هري را روي چهارپايه ي ديگري کنار پسربچه گذاشت . رداي سياه ديگري را به تن هري کرد و مشغول اندازه کردن آن براي هري شد. پسربچه به هري گفت :  
- تو هم شاگرد هاگوارتزي؟  
- آره .  
- بابام رفته از فروشگاه بغلي برام کتاب بخره . مامانم هم رفته سر خيابون که برام چوبدستي پيدا کنه .  
 لحن گفتار پسربچه کشدار و بيحوصله بود. او ادامه داد:  
- بعد ميخوام اونارو بکشونم که بريم جاروهاي مسابقه رو ببينيم . نمي دونم چرا کلاس اوليها نبايد جارو داشته باشن . بابامو مجبور ميکنم برام جارو بخره و يواشکي با خودم ميبرمش توي هاگوارتز.  
 رفتار و حرکات آن پسر، هري را به ياد دادلي ميانداخت . پسر از هري پرسيد:  
- تو جارو داري؟  
- نه .  
- تا حالا کوييديچ بازي کردي؟  
- نه .  
 هري نمي دانست کوييديچ چيست . پسر ادامه داد:  
- ولي من بازي کرده م . بابام مي گه اگه منو براي تيم کوييديچ انتخاب نکنن بي انصافي کرده ن . راست مي گه . تو مي توني حدس بزني توي کدوم گروه ميافتي؟  
- نه .  
 هري احساس حماقت مي کرد، زيرا دراين باره هيچ چيز نميدانست . پسر ادامه داد:  
- راستش هيچ کس قبل از ورود به هاگوارتز نمي دونه توي کدوم گروه مي افته ولي من ميدونم . من مي رم توي گروه اسلايترين براي اين که همه ي اعضاي خانواده م توي همون گروه بوده ن . فکرشو بکن ! اگه توي هافلپاف بيفتيم چي؟ من که مدرسه رو ول ميکنم ، تو چي؟  
 هري در دل ميگفت : اي کاش اين پسره حرفاي جالب تري بزنه . در همان وقت آن پسر با سر به بيرون فروشگاه اشاره کرد و گفت :  
- اون يارو رو ببين !  
 هري از اين که چيزي بيشتر از آن پسر ميدانست خوشحال شد و گفت :  
- اسمش هاگريده . توي هاگوارتز کار مي کنه .  
- آهان ، يادم اومد. اسمشو شنيده م . انگار مستخدمه . نه ؟  
- اون شکاربان هاگوارتزه .  
 هري لحظه به لحظه از آن پسر بيشتر بدش ميآمد. پسر گفت :  
- آره ، درسته . شنيده م وحشيه . توي يه کلبه در محوطه ي مدرسه زندگي ميکنه . گاهي اوقاتم مست مي کنه و ميخواد جادو کنه . ولي هر دفعه تختشو آتيش مي زنه .  
 هري با بياعتنايي گفت :  
- به نظر من که اون لنگه نداره .  
 پسر پوزخند تحقيرآميزي زد و گفت :  
- جدي ميگي؟ واسه چي اون همراه تو اومده ؟ پدر و مادرت کجان ؟  

   M    

 هري که مايل نبود در اين باره توضيحي بدهد به اختصار گفت :  
-ُ مرده ن .  
- متأسفم .  
 اما از طرز حرف زدنش معلوم بود که چندان متأسف نيست . او ادامه داد:  
- راستي اونام مثل خودمون بوده ن ديگه ، نه ؟  
- اگه منظورت اينه که اونام جادوگر بوده ن بايد بگم آره جادوگر بودن .  
- به نظر من که نبايد افراد متفرقه رو توي هاگوارتز راه بدن . اونا مثل ما نيستن . يه جوري تربيت شده ن که هيچي درباره ي ما نميدونن . فکرشو بکن ، بعضي از اونا قبل از رسيدن نامه هيچي از هاگوارتز نميدونن . من که مي گم بايد شاگردهاي هاگوارتز از بين خانواده ي جادوگرا انتخاب بشن . راستي اسمت چيه ؟  
 پيش از آن که هري حواب او را بدهد، خانم مالکين به هري گفت :  
- خب ديگه پسرم . کار تو تمومه .  
 هري که از قطع شدن گفتگويش با آن پسر اصلاً ناراحت نبود از چهارپايه پايين پريد. پسر گفت :  
- توي هاگوارتز همديگه رو ميبينيم .  
 هاگريد براي هري يک بستني شکلاتي- تمشکي با مغز گردو و پسته خريده بود. هري ساکت بود و بستني ميخورد. هاگريد گفت :  
- چيه ؟ چي شده ؟  
- هيچي .  
 آن ها براي خريدن کاغذ پوستي و قلم پر وارد مغازه اي شدند. هري از ديدن مرکبي که هنگام نوشتن تغيير رنگ ميداد به وجد آمده بود. هنگام بيرون آمدن از مغازه  
هري گفت :  
 - هاگريد، کوييديچ چيه ؟  
 - اي واي، هري، من همه ش يادم مي ره که تو اين چيزا رو نميدوني .  
 - تو ديگه نمک رو زخمم نپاش !  
 هري جريان گفتگويش با پسر رنگ پريده را در فروشگاه خانم مالکين تعريف کرد و ادامه داد:  
- اون مي گفت اصلاً نبايد کساني رو که از خونواده ي مشنگن راه بدن ....  
- خونواده ي تو که مشنگ نبوده ن . اگه اون ميدونست تو کي هستي.... اگه پدر و مادرش جادوگر باشن بايد تو رو بشناسه . اونايي که توي پاتيل درزدار بودن يادته ؟ ولش کن اون که از اين چيزا سر در نمياره . خيلي از بهترين جادوگرا از خونواده هاي مشنگ بوده ن . همين مامان خودت ! ببين چه خواهري داشته !  
- حالا کوييديچ چيه ؟  
- کوييديچ ورزش ماس . ورزش جادوگراس . يه چيزي مثل فوتبال مشنگا. همه طرفدار پروپا قرص کوييديچن . بازيکنا سوار بر جارو پرواز ميکنن .... اين بازي چهارتا توپ داره .... ولي قوانينش خيلي سخته . من نميتونم برات توضيح بدم .  
- اسلايترين و هافلپاف چيه ؟  
- اسم گروه هاي مدرسه س . توي مدرسه چهار تا گروه هست . همه ميگن هافلپافيا خنگ و کودنن ولي...  
 هري با ناراحتي به ميان حرف هاگريد پريد و گفت :  
- حاضرم شرط ببندم که من توي هافلپاف ميافتم .  
 هاگريد قيافه ي مرموزي به خود گرفت و گفت :  
- باز هافلپاف از اسلايترين بهتره . همه ي جادوگرايي که بعدها فاسد شدن و تبهکاري کردن جزو گروه اسلايترين بوده ن . طرفم از همينا بود.  
- چي؟ ولد... ببخشين ، طرف هم توي هاگوارتز بوده ؟  
- آره ، خيلي سال پيش بود.  
 کتاب هاي درسي هري را از کتابغروشي «فلوريش و بلاتز» خريدند. در آن فروشگاه قفسه هاي لبريز از کتاب تا سقف ميرسيد. بعضي از کتاب ها به بزرگي سنگفرش خيابان بودند و جلد چرمي داشتند. بعضي ديگر به کوچکي تمبر پستي بودند و جلدشان ابريشمي بود. بعضي از کتاب ها پر از علائم عجيب و غريب بودند و در بعضي از کتاب ها چيزي نوشته نشده بود. حتي اگر دادلي که هيچ وقت کتاب نمي خواند هم آن جا بود دلش ميخواست به آن کتاب ها دست بزند. هري به کتاب طلسم ها و ضد طلسم ها نوشته ي پروفسور ويريديان    (افسون دوستان و طلسم دشمنان با جديدترين انواع انتقام : ريزش مو، نرمي مفرط استخوان ، زبان بند و ... ) چشم دوخته بود و هاگريد ناچار شد او را کشان کشان از آن جا دور کند.  
- داشتم دنبال طلسمي ميگشتم که به درد دادلي بخوره .  
- فکر نکن با اين کار مخالفم اما تو نبايد جلوي ماگلا از جادو استفاده کني مگر اين که مورد خيلي خاصي پيش اومده باشه . تازه الان که نميتوني از اون طلسما استفاده کني حالا حالاها بايد درس بخوني تا به اون حد برسي .  
 هاگريد به هري اجازه نداد پاتيلي را که از جنس آب طلاي خالص بود بخرد (چون در ليست خريدشان پاتيلي از آلياژ مس و قلع نوشته شده بود) اما برايش يک سري ترازوي ظريف و زيبا براي اندازه گيري مواد سازنده ي معجون و يک تلسکوپ برنجي تاشو خريد. بعد از آن به مغازه ي عطاري رفتند. در مغازه بوي نفرت انگيزي مي آمد که آميزه اي از بوي تخم مرغ گنديده و کلم کپک زده بود. روي زمين عطاري بشکه هايي پر از مواد لزج قرار داشت و در مجاور ديوار مغازه کوزه هاي گياهان دارويي، ريشه هاي خشک شده و پودرهاي سفيد رنگ گذاشته بودند. از سقف آن نيز دسته هاي پر و ريسه هاي دندان و چنگال جانوران آويزان بود. هاگريد از مردي که پشت پيشخوان بود خواست که مواد اوليه ي معجون ساده را به هري بدهد. هري شاخ هاي اسب هاي تک شاخ را وارسي ميکرد که هر کدام بيست و يک گاليون قيمت داشت و بعد نگاهي به انبوه چشم سوسک ها انداخت که قيمت هر سرتاس    آن پنج کنوت بود.  
 وقتي از عطاري بيرون آمدند هاگريد يک بار ديگر به فهرست وسايل هري نگاهي انداخت و گفت :  

   V     
   وسيله اي فلزي که در مغازه هاي قديمي براي ريختن آجيل يا حبوبات به کار مي رود.  

- فقط چوبدستيت مونده . راستي کادوي تولدتم هنوز نداده م .  
- ولي تو مجبور نيستي....  
- ميدونم که مجبور نيستم ولي بذار يه چيزي بهت بگم . من ميخوام يه حيوون دست آموز برات بخرم . وزغ نميخرم چون چند ساله ازُ مد افتاده . اگه وزغ داشته باشي مسخره ت ميکنن . از گربه هم خوشم نمياد چون منو به عطسه ميندازه . برات يه جغد ميخرم . همه بچه ها دوست دارن جغد داشته باشن چون خيلي به درد ميخورده . همه ي نامه هاتو به مقصد ميرسونه و برات نامه مياره .  
 بيست دقيقه بعد جغدي خريدند و از فروشگاه ايلوپز بيرون آمدند. در اين فروشگاه تاريک چشم هاي قرمز رنگ جغدها ميدرخشيد. حالا هري يک جغد سفيد داشت که  
در داخل قفسي سرش را زير بالش گذاشته بود و چرت مي زد. هري که دستپاچه شده بود چندين بار با لکنت از هاگريد تشکر کرد. طرز حرف زندش درست مثل پروفسور کوييرل  
شده بود. هاگريد گفت :  
 - اصلاً حرفشم نزن . فکر نمي کنم دورسليها کادوهاي درست و حسابي بهت داده باشن .... خب ديگه حالا فقط بايد بريم به مغازه ي اوليوندرز که برات يه چوبدستي  
بخريم . چوبدستي تو بايد از همه بهتر باشه .  
 چوبدستي سحرآميز همان چيزي بود که هري لازم داشت .  
 آخرين مغازه جاي قديمي و تنگي بود. روي کاغذ پوستي طلايي سر در آن نوشته بود: اوليوندرز سازنده ي بهترين چوبدستيهاي سحرآميز. تأسيس : سال        قبل از  
ميلاد مسيح . در داحل ويترين گرد و خاک گرفته ي مغازه يک چوبدستي بر روي کوسن کهنه اي به چشم ميخورد.  
 همين که وارد مغازه شدند از انتهاي مغازه صداي زنگي به گوش رسيد. جاي بسيار کوچکي بود و غير از يک صندلي پايه بلند فکسني هيچ چيز ديگري در آن نبود.  
هاگريد روي صندلي نشست و منتظر ماند. هري احساس عجيبي داشت درست مثل اين بود که به درون يک کتابخانه ي مرتب و منظم قدم گذاشته باشد. هزاران سؤال جديد ذهن هري را مشغول کرده بود ولي جلوي خود را گرفت و چيزي نپرسيد. چشمش به هزاران جعبه ي باريک بلند افتاد که بر روي هم چيده شده بودند و تا سقف مغازه ميرسيدند. پشت  
گردنش ميخاريد. شايد براي گرد و غبار و سکوت داخل مغازه بود که رمز و رازي نهفته در خود داشت . صداي آهسته اي به گوش رسيد:  
- سلام .  
 هري از جا پريد. احتمالاً هاگريد هم از جايش پريده بود زيرا بلافاصله صداي قرچ قروچ صندلي آمد و هاگريد از جايش برخاست . هري با دستپاچگي سلام کرد و مرد  
که به نظر ميرسيد هري را شناخته باشد گفت :  
- بله ، درسته . هري پاتر اومده . حدس مي زدم که همين روزها تو رو ميبينم . چشمات چقدر شبيه چشم هاي مامانته . انگار همين ديروز بود که مامانت براي خريدن اولين چوبدستيش به اين جا اومده بود. يه چوبدستي مرغوب از جنس چوب بيد خريد که بيست و يک سانتيمتر بود. براي سحر و افسون عالي بود.  
 آقاي اوليوندر به هري نزديک تر شد. هري در دل گفت اي کاش دست کم پلک بزند زيرا چشم هاي نقره اي او بسيار ترسناک بود. آقاي اوليوندر ادامه داد:  
- ولي بابات از يه چوبدستي بيست و هشت سانتيمتري خوشش اومد که از چوب ماهون بود. خيلي انعطاف پذير بود. از چوبدستي مامانت قويتر بود. به درد تغيير شکل ميخورد.  
بسيار خب ، گفتم بابات از اين چوبدستي خوشش اومد اما در واقع اين چوبدستيه که صاحبشو انتخاب ميکنه . خلاصه ....  
 آقاي اوليوندر چنان به هري نزديک شده بود که چيزي نمانده بود بيني هايشان به هم بخورد و هري مي توانست تصوير خودش را در چشم هاي اشک آلود او ببيند. او  
جاي زخم پيشاني هري را با انگشت سفيد و کشيده اش لمس کرد و آهسته گفت :  
- واقعاً متأسفم چون اون چوبدستي که پيشونيتو زخم کرده من فروخته م . طولش سي و پنج سانتيمتر بود. نميدوني چه چوبدستي پر قدرتي بود ولي حيف که به دست آدم ناجوري افتاد. اگه مي دونستم با اون چوبدستي چي کار مي کنه هيچ وقت اونو نميفروختم ...  
 او سرش را با تأسف تکان داد و چشمش به هاگريد افتاد. بلافاصله او را شناخت و هري نفس راحتي کشيد. او رو به هاگريد کرد و گفت :  
- روبيوس ، روبيوس هاگريد. از ديدنت خيلي خوشحالم . يک چوبدستي چهل سانتيمتري از چوب بلوط خريده بودي درسته ؟ قابل انعطاف هم بود، نه ؟  
- بله آقا، درسته .  
 آقاي اوليوندر ناگهان قيافه اي جدي به خود گرفت و گفت :  
- چوبدستي خوبي بود ولي مثل اين که وقتي اخراجت کردن اونو شکستن .  
 هاگريد که اين پا آن پا ميشد گفت :  
- اِ... بله ... درسته آقا.  
 سپس با خوشحالي ادامه داد:  
- ولي من تيکه هاشو نگه داشته م .  
- ازشون که استفاده نميکني؟  
- نه آقا.  
 هري چشمش به هاگريد افتاد که چتر صورتي رنگش را محکم نگه داشته بود. آقا اوليوندر نگاه موشکافانه اي به هري انداخت . سپس متر درازي با شماره هاي خاکستري  
رنگ از جيبش در آورد و گفت :  
- خب ، آقاي پاتر، بگذار ببينم .... با کدوم دستت چوبدستي رو ميگيري؟  
- اِ .... راستش من راست دستم .  
- دستتو جلو بيار... آهان ، خوبه .  
 آقاي اوليوندر مشغول اندازه گيري شد. از شانه تا انگشت ، از مچ تا آرنج ، از شانه تا زمين ، از زانو تا زيربغل و دور سر هري را اندازه گرفت و در همان حال گفت :  
- آقاي پاتر، وسط همه ي چوبدستي هاي اوليوندر يه ماده ي جادويي پر قدرت هست . ما براي ساختن چوبدستي ها از موي تک شاخ ، پر دو ققنوس و ريسه هاي قلب اژدها استفاده ميکنيم . همون طور که دو تا تک شاخ ، ققنوس يا اژدها مثل هم نيستن چوبدستي هاي اوليوندر هم شبيه هم نيستن و طبيعيه که کارآييشونم با هم فرق داره . نميشه انتظار داشت که دو تا چوبدستي دقيقاً کار واحدي انجام بدن .  
 هنگامي که متر فاصله ي بين دو سوراخ بيني هري را اندازه مي گرفت هري متوجه شد که متر به طور خودکار در حال اندازه گرفتن است و آقاي اوليوندر از درون قفسه ها  
جعبه هايي را بيرون ميآورد. آقاي اوليوندر گفت :  
- خودشه ، همينه .  
 در همان لحظه متر بر روي زمين افتاد و به دور خود پيچيد. آقاي اوليوندر گفت :  
- بيا آقاي پاتر، اين چوبدستي رو امتحان کن . از جنس چوب جنگليه با ريسه ي قلب اژدها، طولش هم بيست و سه سانتيمتره . هم خوبه هم انعطاف پذير. بگير و تکونش بده .  
 هري که احساس حماقت ميکرد، چوبدستيش را گرفت و تکان داد. آقاي اوليوندر بلافاصله آن را از دستش قاپيد و چوبدستي ديگري به دستش داد و گفت :  
- اين يکي از چوب درخت افرا و پر ققنوس درست شده . خيلي نرم و مرغوبه . طولشم هيجده سانتيمتره . امتحانش کن .  
 ولي هري هنوز دستش را بالا نياورده بود که آقاي اوليوندر دوباره آن را از دستش گرفت و گفت :  
- نه ، نه ، بيا اينو امتحان کن . اين يکي بيست سانتيمتره و از چوب آبنوس و موي اسب تک شاخ درست شده .  
 هري پشت سر هم چوبدستي ها را امتحان مي کرد اما نميدانست آقاي اوليوندر چه هدفي دارد و منتظر چيست . چوبدستيهايي که هري امتحان کرده بود روي صندلي  
کپه شده بودند و لحظه به لحظه بر تعدادشان افزوده مي شد آقاي اوليوندر هم خوشحال تر مي شد. او گفت :  
- مشتري پردردسري هستي ولي نگران نباش . بالاخره از بين اين همه چوبدستي يه چيزي که به دردت بخوره پيدا ميکنيم . من توي اين فکرم که ... آره ، چرا که نه . حالا يه ترکيب غيرعادي رو امتحان ميکنيم . مثلاً ترکيب چوب درخت خاس و پر ققنوس .  
 هري چوبدستي را در دست گرفت و گرمايي ناگهاني در دستش پديد آمد. چوبدستي را بالا برد و با سرعت در هواي پرغبار مغازه تکان داد. ناگهان جرقه هاي طلايي و  
قرمز از انتهاي چوبدستي خارج شد و به در و ديوار برخورد کرد. درست مثل آتش بازي بود. هاگريد از خوشحالي فرياد کشيد و شروع به دست زدن کرد، آقاي اوليوندر هم فرياد زد:  
- احسنت ، مرحبا، واقعاً عالي بود! آفرين ! خيلي عجيب و خارق العاده س !  
 او چوبدستي را داخل جعبه اش گذاشت و آن را در کاغذ قهوه اي رنگي پيچيد. هنوز زيرلب هري را تحسين ميکرد. هري گفت :  
- ببخشين . چي عجيب و خارق العاده س ؟  
 آقاي اوليوندر با چشم هاي بيفروغش به هري خيره شد و گفت :  
- آقاي پاتر من همه ي چوبدستي هايي رو که تا حالا فروخته م يادمه . تک تکشون تو خاطرمه ، پرققنوسي که توي چوبدستي توست يه لنگه ي ديگه م داره ، فقط يکي ديگه . در طالع تو بوده که صاحب اين چوبدستي بشي در حالي که لنگه ي همين چوبدستي پيشونيتو زخم کرده .  
 هري آب دهانش را فرو داد و آقاي اوليوندر ادامه داد:  
- آره ... طولش سي وپنج سانتيمتره جنسش هم از چوب درخت سرخداره . اين اتفاق خيلي عجيب و خارق العاده س .... يادته گفتم چوبدستي صاحبشو انتخاب ميکنه ؟ آقاي پاتر، به گمونم بايد از شما انتظار کارهاي بزرگ و حيرت انگيزي داشته باشيم . در ضمن يادت باشه که اون کسي که نبايد اسمشو برد... همون طرف .... اونم کارهاي حيرت انگيز ميکرد ولي شوم و بد.  
 بدن هري لرزيد. او نميدانست نسبت به آقاي اوليوندر چه احساسي بايد داشته باشد. آيا از او خوشش ميآمد؟ او براي چوبدستي هفت گاليون طلا پرداخت و آقاي  
اوليوندر به آن ها تعظيم کرد.  
 *** 
 وقتي هري و هاگريد از کوچه ي دياگون پايين رفتند، از گذرگاه نهفته ي ديوار رد شدند و از پاتيل درزدار بيرون رفتند خورشيد در حال غروب کردن بود. هر دو گرسنه بودند. هري در طول راه هيچ حرفي نزد حتي متوجه نگاه هاي حيرت زده ي مردم در مترو نشد. آن ها بسته هاي عجيب و غريب با بسته بندي هاي عجيب تر در دست داشتند و جغد سفيدي بر روي پاي هري چرت مي زد. آن ها از پله برقي بالا رفتند و وارد ايستگاه پدينگتون    شدند.  
 هاگريد دستي به شانه ي هري زد و او را به خود آورد و گفت :  
- قبل از حرکت قطارت وقت داريم که يه چيزي بخوريم .  
 هاگريد براي هري همبرگر خريد و هر دو روي نيمکت هاي پلاستيکي ايستگاه نشستند تا غذايشان را بخورند. هري به اطرافش نگاه ميکرد و همه چيز در نظرش  
عجيب بود. هاگريد گفت :  
- هري، چطوري؟ چرا اين قدر ساکتي؟  
 هري نميدانست چه گونه احساساتش را بر زبان آورد. آن روز بهترين روز تولدش بود. او همان طور که همبرگرش را ميخورد به دنبال کلمات مناسبي براي بيان  
احساساتش بود و سرانجام گفت :  
- همه فکر ميکنن من استثنايي ام . همه ي اونايي که تو پاتيل درزدار بودن ، پروفسور کوييرل ، آقاي اوليوندر و خيليايي ديگه . ولي من از سحر و جادو هيچي سر در نميارم . چرا اونا از من انتظار دارن کارهاي مهم و بزرگ انجام بدم ؟ اونا ميگن من مشهورم ولي من يادم نيست که چه طور مشهور شدم . يادم نيست که اون شب که ولد.... ببخشين ، اون شبي که پدر و مادرم کشته شدن چه اتفاقي افتاد.  
 هاگريد از پشت ريش هاي گره خورده و ابروهاي نامرتبش با مهرباني به او لبخند زد و گفت :  
- نگران نباش . خيلي زود همه چي ياد ميگيري. توي هاگوارتز همه از صفر شروع ميکنن . تو هم مشکلي پيدا نميکني. فقط سعي کن خودت باشي. ميدونم کار سختيه . تو تک افتاده بودي و تنها مونده بودي. اين خيلي سخته . ولي بهت قول مي دم که توي هاگوارتز بهت خوش ميگذره . به منم خيلي خوش ميگذشت ... هنوزم بهم خوش ميگذره .  
 هاگريد به هري کمک کرد تا سوار قطاري شود که او را نزد دورسلي ها ميبرد. بعد پاکت نامه اي به دست او داد و گفت :  
- اين بليت قطار هاگوارتزه . اگه يه وقت با دورسليها مشکلي پيدا کردي يه نامه برام بنويس و با جغدت برام بفرست . جغده ميدونه من کجام . خب ديگه ، خداحافظ هري .  
 قطار از ايستگاه خارج شد. هري که ميخواست تا آخرين لحظه هاگريد را نگاه کند از روي صندلي بلند شد و صورتش را به شيشه چسباند. ولي همين که پلک زد  
هاگريد ناپديد شد.  

   P      


 
  
  
   
 آخرين ماه اقامت هري با دورسليها چندان جالب نبود. البته حالا ديگر دادلي چنان از هري وحشت داشت که به اتاقي که هري در آن بود قدم نميگذاشت . عمو ورنون و خاله پتونيا نيز ديگر او را در انبار زنداني نمي کردند، او را وادار به انجام کاري نمي کردند و حتي سرش داد نميزدند. در واقع اصلاً با او صحبت نميکردند. آن ها هم ميترسيدند، هم خشمگين بودند و به همين دليل طوري رفتار م کردند که گويي هري اصلاً وجود خارجي نداشت . گرچه اي رفتار از بسياري جهات بهتر از قبل به نظر ميرسيد پس از مدتي موجب يأس و دلتنگي هري شد.  
 هري تمام مدت در اتاقش ميماند و تنها مونسش جغدش بود. اسم آن را هدويگ    گذاشته بود. او اين اسم را از کتاب تاريخچه ي جادو پيدا کرده بود. کتاب هاي درسيش بسيار جالب و خواندني بودند. او تا پاسي از شب روي تختش دراز ميکشيد و به مطالعه ي کتاب هايش ميپرداخت و در اين ميان هدويگ هر وقت مايل بود از پنجره بيرون ميرفت و پس از مدتي برميگشت . خوشبختانه خاله پتونيا ديگر براي جارو کردن به اتاقش نميآمد، زيرا هدويگ هر بار بيرون ميرفتت موش مرده اي با خود ميآورد. هر شب قبل از خواب هري روز ديگري را روي کاغذي که به ديوار چسبانده بود قلم مي زد. او براي رفتن به هاگوارتز روزشماري مي کرد.  
 در آخرين روز ماه اوت هري تصميم گرفت به خاله و شوهرخاله اش بگويد که روز بعد بايد به ايستگاه کينگزکراس    برود. بنابراين به اتاق نشيمن رفت . دورسليها  
سرگرم تماشاي يک مسابقه ي تلويزيوني بودند. هري صدايش را صاف کرد تا بدين وسيله حضورش را اعلام کند. بلافاصله دادلي جيغ کشيد و از اتاق بيرون رفت . هري گفت :  
- اِ... عمو ورنون ؟  
 عمو ورنون با صدا غرولندي نشان داد که به حرف او گوش ميکند. هري ادامه داد:  
- من فردا بايد به ايستگاه کينگزکراس برم .... بايد به هاگوارتز برم .  
 عمو ورنون دوباره صداي غرولندي از خود درآورد و هري ادامه داد:  
- اگه زحمتي نيست فردا منو ميرسونين ؟  
 دوباره صداي غرولند. هري فرض کرد که اين صدا نشانه ي جواب مثبت است و گفت :  
- متشکرم .  
 وقتي مي خواست به طبقه ي بلا برگردد عمو ورنون شروع به صحبت کرد و گفت :  
- خيلي مسخره س ! با قطار به مدرسه ي جادوگرها مي رن ! نکنه همه ي قاليچه هاي پرنده پنچر شده ن ؟!  
 هري چيزي نگفت . عمو ورنون گفت :  
- حالا مدرسه ت کجا هست .  
 هري که قبلاً به اين موضوع فکر نکرده بود بليت قطاري را که هاگريد به او داده بود از جيبش درآورد و گفت :  
- نميدونم . ولي بايد از سکوي نه و سه چهارم سوار قطار بشم . ساعت يازده راه ميافته .  
 خاله و شوهرخاله اش به هم نگاه کردند و پرسيدند:  
- سکوي شماره ي چند؟  
- نه و سه چهارم .  
 عمو ورنون گفت :  
- چرت و پرت نگو. اصلاً سکوي نه و سه چهارم نداريم .  
- روي بليتم نوشته .  
- همه شون ديوونه ن . حالا صبر کن خودت ميبيني. باشه ، ما تو رو به ايستگاه کينگز کراس ميرسونيم . فردا خودمونم مي خوايم به لندن بريم وگرنه نميرسوندمت .  
 هري که سعي ميکرد صميمانه رفتار کند گفت :  
- براي چي ميخواين برين لندن ؟  
 عمو ورنون غرولندکنان گفت :  
- ميخوايم دادلي رو ببريم بيمارستان . قبل از اين که بره مدرسه بايد اون دم خوک مسخره رو جراحي کنيم .  
 *** 
 صبح روز بعد هري ساعت پنج صبح از خواب بيدار شد. چنان هيجان زده و مضطرب بود که ديگر به خواب نرفت . از جايش بلند شد و شلوار جينش را پوشيد.  
نميخواست با رداي جادوگري به ايستگاه برود. در قطار ميتوانست لباسش را عوض کند. يک بار ديگر وسايلش را وارسي کرد تا مطمئن شود همه ي وسايل موردنيازش را تهيه کرده  

    H    
   K   C    

است . سپس به سراغ قفس هدويگ رفت که مطمئن شود در آن بسته است . آن گاه در اتاقش شروع به قدم زدن کرد و منتظر ماند تا دورسليها بيدار شوند. دو ساعت بعد چمدان بزرگ و سنگين هري در صندوق عقب اتومبيل عمو ورنون بود. خاله پتونيا با دادلي صحبت کرده بود تا راضي شود روي صندلي عقب اتومبيل کنار هري بنشيند. بالاخره همه در اتومبيل نشستند و راه افتادند.  
 در ساعت ده و نيم به ايستگاه کينگزکراس رسيدند. عمو ورنون چمدان هري را روي يک چرخ دستي گذاشت و آن را به داخل ايستگاه برد. اين همه لطف و محبت ،  
هري را به حيرت انداخته بود. عمو ورنون ناگهان متوقف شد و به تابلوي سکوها نگاه کرد. لبخند شيطاني برلبش پديدار شد و گفت :  
- ديدي گفتم ، بچه ؟ سکوي نه ، سکوي ده . سکوي شما بايد بين اين دو تا سکو باشه اما مثل اين که هنوز چنين سکويي ساخته نشده .  
 حق با عمو ورنون بود. بالاي يکي از سکوها يک شماره ي نه پلاستيکي و روي سکوي کنار آن يک شماره ي ده پلاستيکي به چشم ميخورد. بين دو سکو هيچ چيز  
نبود. عمو ورنون با لبخند موذيانه اي گفت :  
- اميدوارم سال تحصيلي خوبي داشته باشي .  
 عمو ورنون حرف ديگري نزد و او را ترک کرد. هري برگشت و دورسليها را در اتومبيلشان ديد. وقتي حرکت مي کردند هر سه ميخنديدند. دهان هري خشک شده بود.  
حالا بايد چه کار مي کرد؟ آن جا ايستاده بود و وجود هدويگ باعث ميشد مردم با حالت تمسخرآميزي او را نگاه کنند. بايد از کسي ميپرسيد.  
 جلوي نگهباني را گرفت ولي جرأت نکرد به سکوي نه و سه چهارم اشاره کند. نگهبان نام هاگوارتز را نيز نشنيده بود. وقتي فهميد هري نميداند هاگوارتز در کدام قسمت کشور است آزرده شد گويي گمان ميکرد هري عمداً او را به بازي گرفته است . هري در کمال نااميدي پرسيد که کدام قطار ساعت يازده حرکت ميکند. اما نگهبان گفت که هيچ يک از قطارها در اين ساعت حرکت نميکنند. سرانجام نگهبانان درحاليکه ناراحت بود که هري وقتش را تلف کرده است ، غرولندکنان از آن جا دور شد. اکنون هري سعي ميکرد خود را نبازد. ساعت بزرگي که روي تابلوي نشانگر ساعات حرکت قطارها بود ساعت ده و پنجاه دقيقه را نشان ميداد. هري بايد تا ده دقيقه ي ديگر سوار قطار هاگوارتز مي شد. اما نميدانست چه طور بايد اين کار را بکند. او يک چمدان بزرگ و سنگين که به تنهايي نميتوانست آن را بلند کند، با يک جغد بزرگ و جيبي پر از پول هاي جادويي در وسط ايستگاه حيران و سرگردان مانده بود.  
 شايد هاگريد فراموش کرده بود به او چيزي را بگويد. شايد مثل وقتيکه وارد کوچه ي دياگون  يشدند بايد با چوبدستي به آجر يا چيز ديگري ضربه ميزد. در اين فکر  
بود که چوبدستي را درآورد و به باجه ي بليت فروشي بين سکوي نه و ده ضربه بزند.  
 در همان لحظه عده اي از پشتش گذشتند و هري چند کلمه از حرف هايشان را شنيد که ميگفتند:  
- خب معلومه ، با مشنگ ها بسته بندي....  
 بلافاصله هري برگشت . زن فربهي مشغول صحبت کردن با چهار پسر بود که همه موهاي سرخ داشتند. همه ي آن ها چمداني مانند چمدان هري را حمل ميکردند.  
آن ها نيز يک جغد داشتند.  
 هري که قلبش در سينه ميتپيد چرخ دستي را هل داد و دنبال آن ها رفت . وقتي آن ها متوقف شدند او نيز ايستاد. آن قدر به آن ها نزديک بود که حرف هايشان را  
ميشنيد. مادر پسرها گفت :  
- شماره ي سکو چند بود؟  
 دختر بچه ي سرخ مويي که دستش در دست زن بود گفت :  
- نه و سه چهارم . مامان ، منم ميخوام برم .  
- جيني   ، تو هنوز کوچولويي، ديگه نق نزن . پرسي   .... تو اول برو.  
 پسري که به نظر مي رسيد از همه بزرگ تر باشد به سمت سکوي نه و ده حرکت کرد. هري با دقت به او نگاه ميکرد. سعي ميکرد حتي پلک نزد مبادا چيزي از نظرش  
بيفتد. اما همين که پسر به نرده ي بين سکوي نه و ده رسيد عده اي جهانگرد از جلوي هري گذشتند و وقتي آخرين کوله پشتي از جلوي هري رد شد پسر ناپديد شده بود. زن فربه  
گفت :  
   
- حالا تو برو، فرد.  
- من فرد نيستم ، من جرجم   . مامان تو که تشخيص نمي دي من جرجم چه طوري ادعاي مادري ميکني؟  
- ببخشيد، عزيزم .  
- شوخي کردم بابا، من فردم .  
 پسر به سوي سکوهاي نه و ده حرکت کرد. برادر دوقلويش به او ميگفت که عجله کند. احتمالاً او با عجله رفته بود زيرا لحظه اي بعد اثري از او نبود.... اما چه طور  
اين کار را کرده بود؟  
 اکنون سومين پسر به سمت نرده ي بين دو سکو مي رفت ، او لحظه اي در کنار نرده بود و لحظه اي بعد هيچ اثري از او به چشم نميخورد.  
 براي رفتن به سکوي نه و سه چهارم کار خاصي لازم نبود. هري از زن فربه پرسيد:  
- ببخشيد....  
- سلام ، عزيزم . اولين باره که به هاگوارتز ميري؟ رون    هم سال اولشه .  
 زن به کوچک ترين پسرش اشاره کرد. او پسر قد بلند و لاغري بود با دست و پاي بزرگ و بيني کشيده که صورتش پر از کک مک بود. هري گفت :  
- بله .... ولي موضوع اينه که .... اينه که .... نميدونم چه طوري....  
- نميدوني چه طوري بايد به سکو بري؟  
 زن با مهرباني با هري صحبت ميکرد. هري با تکان سر جواب مثبت داد. زن گفت :  
- نگران نباش . تنها کاري که بايد بکني اينه که يکراست از نرده ي بين سکوي نه و سکوي ده رد بشي. فقط نبايد از ترس خوردن به نرده يه دفعه وايسي. اين خيلي نکته ي مهميه .  
اگه فکر ميکني کار سختيه بهتره بدوي. حالا برو. پشت سر رون برو.  

   G    
   P    
   F   
   G    
   R   

- باشه .  
 هري چرخ دستي را هل داد و جلو رفت . نرده سخت و غيرقابل نفوذ به نظر ميرسيد. به نرده نزديک ميشد. افرادي که به سکوي نه يا ده ميرفتند به او تنه ميزدند.  
هري با سرعت بيش تري جلو رفت . چند لحظه ديگر به نرده و صندوق بليت برخورد ميکرد و به دردسر ميافتاد.... روي چرخ دستي خم شد و شروع به دويدن کرد. نرده نزديک و نزديک تر ميشد.... ديگر نميتوانست بايستد.... چرخ دستي با سرعت جلو مي رفت و نگه داشتن آن غير ممکن بود... نيم متر ديگر... چشم هايش را بست و منتظر برخورد با نرده ماند...  
 اما او به نرده برخورد نکرد... دوان دوان جلو رفت و چشم هايش را باز کرد. در مقابلش قطار سرخ رنگي کنار سکوي پر ازدحامي توقف کرده بود. روي تابلوي بالاي سرش  
نوشته بود:  
قطار سريع السير هاگوارتز – ساعت يازده . هري به پشت سرش نگاه کرد و در جايي که باجه ي بليت فروشي بايد به چشم مي خورد يک سردر فلزي نيم دايره اي شکل ديد که روي آن نوشته بود: سکوي نه و سه چهارم . هري موفق شده بود.  
 دود سفيدرنگي بالاي سر جمعيت بدرقه کننده پيچيد. گربه هاي رنگ وارنگ در اين سو و آن سو به چشم ميخوردند و لابه لاي جمعيت ميخزيدند. صداي همهمه و تلق و تولوق چرخ دستيها از هر سو شنيده ميشد. جغدها با ناراحتي به يکديگر نگاه ميکردند و صداي هوهويشان در همهمه ي جمعيت گم ميشد. اولين کوپه ها لبريز از دانش آموزاني بود که از پنجره ها با خانواده شان خداحافظي ميکردند. بعضي از دانش آموزها سر صندلي ها بگو مگو ميکردند. هري چرخ دستي خود را هل داد و در امتداد قطار پايين  
رفت . به دنبال جاي خالي ميگشت . از جلوي پسري با صورت گرد گذشت که ميگفت :  
- مامان بزرگ ، دوباره وزغمو گم کردم .  
- واي! امان از دست تو نويل   !  
 هري صداي پيرزن را شنيد و گذشت . چند نفر دور پسر موبلندي جمع شده بودند و ميگفتند:  
- لي   ، بگذار يه نگاهي بندازيم ، زود باش ديگه .  
 پسر در جعبه اي را برداشت و بلافاصله پاي بلند و پشمالوي جانوري از آن بيرون آمد و همه جيغ و فرياد کشيدند.  
 هري از لابه لاي جمعيت رد شد و سرانجام در نزديکي انتهاي قطار يک کوپه ي خالي پيدا کرد. ابتدا قفس هدويگ را در داخل کوپه گذاشت و بعد سعي کرد هر طور شده چمدانش را کشان کشان به طرف در قطار ببرد. نمي توانست چمدان را از پله ها بالا ببرد. با اين که نهايت سعيش را مي کرد فقط يک طرف چمدان بلند ميشد. دوبار هم آن را روي پايش انداخت و پايش درد گرفت .  
 يکي از دوقلوهاي سرخ مو جلو آمد و گفت :  
- کمک نميخواي؟  
 هري که نفس نفس ميزد گفت :  
- اگه کمک کني ممنون مي شم .  
- آهاي فرد، بيا کمک کن .  
 هري با کمک دوقلوها چمدانش را در گوشه ي کوپه گذاشت . هري مويش را که خيس عرق شده بود از پيشاني کنار زد و گفت :  
- خيلي ممنون .  
 يکي از دوقلوها به پيشاني هري اشاره کرد و گفت :  
- اين چيه ؟  
 دوقلوي ديگر گفت :  
- باورم نمي شه ! نکنه تو...  
- خودشه ...  
 دوقلوي اولي اين را گفت و از هري پرسيد:  
- درسته ؟  
- چي درسته ؟  
 دوقلوها يک صدا گفتند:  
- تو هري پاتري؟  
- آهان اونو ميگين ... منظورم اينه که .... آره خودمم .  
 دوقلوها که از تعجب دهانشان باز مانده بود به هري خيره شدند. صورت هري سرخ شد. در همان لحظه يک نفر از جلوي در قطار شروع به صحبت کرد و هري نفس  
راحتي کشيد. زن فربه بود که ميگفت :  
- فرد، جرج ، شما اين جايين ؟  
- اومديم ، مادر.  
 دوقلوها براي آخرين بار به هري نگاه کردند و بعد از قطار پايين پريدند. هري کنار پنجره نشست . از پنجره ميتوانست تصوير نصفه نيمه ي خانواده ي سرخ مو را ببيند.  
مادرشان دستمالش را درآورده بود و ميگفت :  
- رون ، چرا دماغت کثيفه ؟  
 کوچک ترين پسر سعي کرد خود را کنار بکشد اما مادرش او را گرفت و شروع به پاک کردن بينياش کرد. پسر دست وپا مي زد و ميگفت :  
- مامان ... ولم کن !  
 يکي از دوقلوها گفت :  
- اي واي، دماغ روني کوچولو کثيف شده ؟  
 رون گفت :  

   N     
   L   

- خفه شو!  
 مادرشان پرسيد:  
- پس پرسي کجاست ؟  
- داره مياد.  
 پسر بزرگ تر قدم زنان با وقار و متانت به آن ها نزديک مي شد. رداي بلند و سياه هاگوارتز را پوشيده بود. چشم هري به نشان نقره اي رنگي روي سينه ي او افتاد که روي  
آن حرف P نوشته شده بود. رو به مادرش کرد و گفت :  
- مامان بيش تر از اين نمي تونم اين جا وايسم . من توي کوپه ي جلوييم . دوتا کوپه مخصوص ارشدهاست .... .  
 يکي از دوقلوها با قيافه ي حيرت زده گفت :  
- اِ... پرسي تو ارشد شدي؟ چرا به ما نگفتي؟ ما نميدونستيم تو ارشد شدي .  
 دوقلوي ديگر گفت :  
- صبرکن ببينم ... يادمه يه چيزهايي بهمون گفته بود. يه بار بهمون گفت !  
- دوبار گفت ...  
- يه لحظه ...  
- تمام تابستون داشت ميگفت !  
 پرسي، دانش آموز ارشد، گفت :  
- اَه ... خفه شين ديگه .  
 يکي از دوقلوها گفت :  
- چي شد، نفهميدم ؟ چرا براي پرسي داي نو خريدين ؟  
 مادرشان با نرمي گفت :  
- براي اين که اون ارشده . خب ديگه ، اميدوارم بهتون خوش بگذره . وقتي رسيدين يه جغد برام بفرستين .  
 ابتدا پرسي و بعد بقيه ي پسرهايش را بوسيد. آن گاه به دوقلوها گفت :  
- و اما شما دوتا! امسال مواظب رفتارتون باشين ! اگه يه بار ديگه برام جغد بفرستن و بگن که ... توالتو منفجر کردين ... .  
- توالت ؟ ما تا حالا توالت منفجر نکرديم .  
- مرسي، مامان ، فکر جالبي بود.  
- مسخره بازي درنيارين ، مواظب رون باشين .  
- نگران نباش ، مامان ، روني کوچولوي بامزه جاش پيش ما امنه .  
 رون که تقريباً هم قد دوقلوها بود و بينياش در اثر ساييدن مادرش هنوز قرمزرنگ بود گفت :  
- خفه شو!  
- راستي، مامان ، حدس بزن کي رو توي قطار ديديم .  
 هري که به جلو خم شده بود به صندلي تکيه داد تا متوجه نشوند هري آن ها را تماشا کرده است .  
- اون پسر مو مشکيه که توي ايستگاه بود يادته ؟ ميدوني اون کيه ؟  
- کيه ؟  
- هري پاتر!  
 هري صداي دختر کوچک را شنيد که ميگفت :  
- واي، مامان ، ميشه من برم توي قطار و ببينمش ؟ تو رو خدا بگذار برم ... .  
- تو قبلاً اونو ديدي، جيني. يعني چه ؟ پسر بيچاره رو کلافه نکنين ها! واقعاً هري پاتره ، فرد؟ از کجا فهميدي؟  
- ازش پرسيديم . جاي زخم پيشونيشم ديدم ... درست مثل صاعقه س .  
- طفلکي! تعجبي نداره که تنها اومده بود. وقتي ديدم تنهاست تعجب کردم . وقتي ازم سؤال ميکرد خيلي مؤدب بود.  
- اين حرفا رو ول کن . به نظر شما قيافه ي طرفو يادشه ؟  
 مادرشان قيافه ي جدي به خود گرفت و گفت :  
- حق ندارين چيزي ازش بپرسين . فهميدي، فرد؟ طفلکي روز اول مدرسه بايد ياد اين چيزها بيفته ؟  
- باشه ، خيالت راحت باشه .  
 صداي سوت قطار در فضا پيچيد. مادرشان گفت :  
- زود باشين ! سوار شين !  
 هر سه با عجله سوار قطار شدند. از پنجره خم شدند که با مادرشان روبوسي کنند. خواهر کوچکشان شروع به گريه کرد.  
- گريه نکن جيني، برات يه عالمه جغد ميفرستيم .  
- يه تيکه از توالت فرنگي هاگوارتزو برات ميفرستيم .  
- جرج !  
- شوخي کردم ، مامان !  
 قطار راه افتاد. هري مادر پسرها را ديد که دستمالش را تکان ميداد. خواهرشان که هم گريه ميکرد هم ميخنديد دنبال قطار ميدويد. سرعت قطار که بيش تر شد او  
ايستاد و برايشان دست تکان داد.  
قطار پيچي زد و مادر و دختر از نظر ناپديد شدند. با سرعت از کنار خانه ها ميگذشتند. هري هيجان زده بود. نميدانست چه چيز پيش رو دارد... اما اطمينان داشت هرچه  
باشد بهتر از چيزي است که پشت سر گذاشته بود.  
 در کوپه باز شد و کوچک ترين پسر خانواده ي سرخ مو به درون کوپه آمد. به صندلي خالي کنار هري اشاره کرد و پرسيد:  
- اين جا جاي کسيه ؟ همه ي کوپه ها پر شده .  
 هري با حرکت سر جواب منفي داد و پسر سرخ مو کنارش نشست . زيرچشمي به هري نگاه کرد و بلافاصله نگاهش را دزديد و به منظره ي بيرون پنجره خيره شد. هري  
متوجه شد که بيني او هنوز سياه است . دوقلوها آمدند و گفتند:  
- هي، رون . ما داريم مي ريم به کوپه هاي وسطي قطار. لي جردن يه رطيل گنده آورده .  
- باشه .  
 دوقلوي ديگر رو به هري کرد و گفت :  
- راستي هري، يادمون رفت خودمونو معرفي کنيم . فرد و جورج ويزلي! اينم برادرمون ، رونه . بعداً ميبينيمتون .  
 هري و رون گفتند:  
- خداحافظ .  
 دوقلوها از کوپه خارج شدند و در را پشت سرشان بستند. رون نتوانست جلوي خود را بگيرد و گفت :  
- تو واقعاً هري پاتري؟  
 هري با تکان سر جواب مثبت داد و رون گفت :  
- راستش فکر کردم اينم يکي از شوخيهاي جرج و فرده . واقعاً جاي زخم روي پيشونيه ؟  
 رون به پيشاني هري اشاره کرد. هري مويش را از پيشاني کنار زد که جاي زخم شبيه به صاعقه اش را نشان دهد. رون به زخم نگاه کرد و گفت :  
- پس اين همون زخميه که طرف ....  
- آره ، ولي من هيچي يادم نيست .  
- هيچي؟  
- فقط نور سبز رنگي رو يادم مياد ولي ديگه هيچي يادم نيست .  
 رون به صندلي تکيه داد و مشتاقانه به هري خيره شد. پس از چند لحظه به خود آمد و به منظره ي بيرون پنجره نگاه کرد. رون براي هري به همان اندازه اي جالب بود  
که هري براي رون . هري پرسيد:  
- توي خانواده ي شما همه جادوگرن ؟  
- آره ... غير از يکي از فاميل هاي دور مامانم که حسابداره .... ولي ما هيچ وقت درباره ي اون حرف ميزنيم .  
- پس حتماً تو جادوهاي زيادي بلندي .  
 بي ترديد خانواده ي ويزلي يکي از خانواده هاي اصيلي بودند که آن پسر رنگ پريده در کوچه ي دياگون اشاره کرده بود. رون گفت :  
- شنيده م با مشنگ ها زندگي ميکردي. اونا چه جوريند؟  
- افتضاحند... البته همه شون بد نيستن . خاله ، شوهرخاله و پسرخاله ي من که خيلي مزخرف بودن . اي کاش منم سه تا برادر جادوگر داشتم .  
 رون که قيافه اش در هم رفته بود گفت :  
- پنج تا، من ششمين بچه ي خانواده م که دارم به هاگوارتز ميرم . در واقع از من خيلي توقع دارن . بيل و چارلي ديگه فارغ التحصيل شده ن . بيل سرپرست دانش آموزان بود چارلي هم کاپيتان تيم کوييديچ بود. پرسي هم ارشد شده . فرد و جرج هم با اين که خيلي خرابکاري ميکنن هميشه نمره هاشون خوبه . همه اونا رو دوست دارن چون زياد شوخي ميکنن . همه از من انتظار دارن که منم مثل بقيه ي برادرهام باشم . تازه اگر هم بتونم مثل اونا باشم همچين کار مهمي نکرده م چون اونا قبل از من ارشد، سرپرست يا هر چيز ديگه اي بوده ن . اگه پنج تا برادر داشتي ديگه هيچ وقت برات چيزي نميخريدن . من بايد رداهاي کهنه ي بيل رو بپوشم ، چوبدستي قديمي چارلي رو هم داده ن به من . موش پرسي هم به من رسيده .  
 رون از جيب ژاکتش موش چاق خاکستري رنگي را که خواب بود بيرون آورد و گفت :  
- اسمش خال خاليه . هميشه خوابه . به هيچ دردي نميخوره . وقتي پرسي ارشد شد بابام براش يه جغد خريد. ولي وسعشون ... منظورم اينه که خال خالي رو دادن به من .  
 گوش هاي رون سرخ شده بود. به نظر مي رسيد فکر ميکند بيش از اندازه حرف زده است . زيرا دوباره به منظره ي بيرون پنجره خيره شد.  
 از نظر هري استطاعت نداشتن يک خانواه براي تهيه ي جغد براي پسرشان موضوع چندان مهمي نبود. خود هري نيز تا يک ماه پيش آهي در بساط نداشت . هري اين را  
براي رون تعريف کرد و به او گفت که مجبور بوده لباس هاي کهنه و گشاد دادلي را بپوشد و هيچ وقت در روز تولدش هديه ي قابل توجهي نگرفته است . اين حرف ها رون را از  
ناراحتي درآورد. هري در ادامه گفت :  
- خلاصه من نمي دونستم جادوگرم تا اين که هاگريد اينو بهم گفت . درباره ي پدر و مادرم و ولدمورت ...  
 نفس رون بند آمد و لبش را گزيد. هري گفت :  
- چي شد؟  
- تو اسم طرفو گفتي! بايد حدس ميزدم که مثل بقيه نيستي و...  
در چهره ي رون حالتي آميخته به تحسين و شگفتي نمايان بود. هري گفت :  
- فکر نکن براي اين که اسمشو گفتم که خودمو شجاع نشون بدم . نميدونستم که نبايد اسمشو بگم . منظورمو ميفهمي؟ من هنوز خيلي چيزها رو بايد ياد بگيرم . شرط ميبندم ... .  
 هري که موضوعي را که مايه ي نگرانيش بود و آزارش ميداد بر زبان راند و گفت :  
 - شرط مي بندم توي کلاسمون من از همه تنبل تر باشم .  
 - نه بابا. خيلي ها از خانواده ي مشنگ ها به هاگوارتز ميان و زود همه چي رو ياد ميگيرن .  
 هنگامي که آن دو سرگرم گفتگو بودند قطار از لندن خارج شد. اکنون از کنار مراتع گاو و گوسفندها ميگذشتند. لحظه اي هر دو ساکت شدند و به منظره ي دام ها در  
چراگاهشان نگاه کردند که با سرعت زيادي از برابر چشمشان رد ميشدند.  
 حدود ساعت دوازده و نيم صداي تلق و تولوقي از راهرو به گوش رسيد و زني در کوپه را باز کرد. او لبخند مي زد و روي لپ هايش چال افتاده بود. او گفت :  
- چيزي از چرخ دستي من نميخرين ؟  
 هري که صبحانه نخورده بود از جايش جست اما رون که دوباره گوش هايش سرخ شده بود زير لب گفت که ساندويچ آورده است . هري وارد راهرو شد. دورسليها هيچ وقت براي خريدن شکلات و آب نبات به او پول نميدادند و حالا که سکه هاي جادويي در جيبش جيرينگ جيرينگ ميکردند ميتوانست هر چند تا شکلات مارس که دلش ميخواست بخرد... اما در چرخ دستي زن حتي يک شکلات مارس هم وجود نداشت . دانه هاي برتي بات    با طعم همه چيز، آدامس بادکنکي اعلاي دروبل   ، قورباغه هاي شکلاتي، پيراشکي کدوتنبل ، کيک هاي پاتيلي، چوبدستي هاي نيشکري و بسياري چيزهاي عجيب ديگر هري را وسوسه مي کرد.  
 
 هري که نمي توانست از هيچ کدام بگذرد از همه ي خوراکي هاي درون چرخ دستي تعدادي خريد و يازده سيکل نقره و هفت کنوت برنزي به او داد. وقتي هري خوراکيها 
 
را به داخل کوپه آورد و روي يکي از صندلي ها گذاشت ، رون با قيافه اي شگفت زده پرسيد:  
- خيلي گرسنه اي؟  
- دارم از گرسنگي ميميرم .  
 هري يکي از پيراشکيهاي کدوتنبل را برداشت و گاز زد. رون بسته ي قلمبه اي را بيرون آورد و کاغذ روي آن را باز کرد. در آن چهار ساندويچ بود. يکي از آن ها را  
برداشت و گفت :  
- هيچ وقت يادش نميمونه که من استيک دودي دوست ندارم .  
 هري يکي از پيراشکيهاي کدوتنبل را جلوي او گرفت و گفت :  
- بيا از اينا بخور. بگير ديگه ...  
- تو از اينا ميخوري؟ خيلي خشکه . مامانم وقت زيادي نداشت . آخه ميدوني که با وجود ما پنج تا....  
 هري که پيش از آن هيچ چيز براي تعارف کردن به ديگران نداشت و البته هيچ کس هم چيزي به او تعارف نميکرد با خوشحالي گفت :  
- بيا با هم بخوريم . يه پيراشکي بردار و مشغول شو... .  
 هري خوشحال بود که رون در کنارش است . با هم همه ي پيراشکيها و کيک ها را خوردند. (ساندويچ ها دست نخورده ماندند.) هري يک بسته قورباغه ي شکلاتي را  
برداشت و از رون پرسيد:  
- اينا ديگه چيه ؟ قورباغه ي واقعي که نيستن ، نه ؟  
 هري انتظار هر چيز عجيب و غيرعادي را داشت . رون گفت :  
- نه ، نگاه کن ! من آگريپا   و پتولمي    گيرم نيومده .  
 هري يکي از بسته ها را باز کرد و کارت آن را درآورد. چهره ي مردي بر روي کارت نمايان بود. شيشه هاي عينکش نيم دايره اي بود و بيني عقابي کشيده اي داشت . سبيل  
و ريش و مويش نقره اي بود. زير عکس نوشته بود: آلبوس دامبلدور. هري گفت :  
- پس دامبلدور اينه !  
- مي خواي بگي تا حالا دامبلدور رو نديده بودي؟ مي شه من يه بسته قورباغه ي شکلاتي بردارم ؟ ممکنه آگريپا توش باشه ... مرسي... .  
 هري کارت دامبلدور را برگرداند و پشت آن را خواند:  
    آلبوس دامبلدور، مدير مدرسه ي هاگوارتز. بسياري او را بزرگترين جادوگر قرن مدرن خوانده اند. پروفسور دامبلدور بعد از شکست جادوگر تبه کاري به نام گريندل والد در سال          به اوج شهرت رسيد. اين جادوگر مشهور همچنين موفق به کشف دوازده کاربرد جديد خون اژدها شده و به اتفاق همکارش نيکلاس فلامل    در زمينه ي علم کيمياگري فعاليت هاي چشم گيري داشته است . او به موسيقي و بولينگ علاقمند است .  
 هري دوباره کارت را برگرداند و وقتي متوجه شد تصوير دامبلدور ناپديد شده است ، سخت متعجب شد و گفت :  
- رفته !  
- انتظار داشتي تا شب توي عکس بمونه ؟ برميگرده . نه ! بازم مورگانا  ست ! من شش تا کارت مورگانا دارم ... تو اينو مي خواي؟ ميتوني از همين الان شروع کني به کارت جمع کردن .  
 چشم رون دوباره به انبوه قورباغه هاي شکلاتي بازنشده افتاد. هري گفت :  
- بازم بخور. ولي توي دنياي مشنگ ها آدما توي عکس ها ميمونن .  
- راست مي گي؟ يعني اصلاً تکون نميخورن ؟ عجيبه !  
 چهره ي رون حيرت زده بود. هري به کارت نگاه ميکرد که دامبلدور دوباره به عکس برگشت و به او لبخند زد. رون به خوردن شکلات ها بيش تر علاقه داشت تا ديدن  
عکس ها. اما هري نميتوانست از آن ها چشم بردارد. پس از مدتي او علاوه بر کارت دامبلدور و مورگانا کارت هاي هنجيست وودکرافت   ، آلبريک گرونيون   ، سيرس     ، پاراسلوس  و  
      
مرلين      را نيز داشت . سرانجام از تصوير کليودنا     که سرگرم خاراندن بينياش بود چشم برداشت که يک بسته از دانه هاي برتي بات با طعم همه چيز را باز کند. رون به او هشدار  
داد:  
- موقع خوردن اينا بايد خيلي احتياط کني. وقتي روش نوشته با طعم همه چيز يعني هر مزه اي که تصور کني ميتونه داشته باشه . ممکنه از مزه هاي معمولي مثل شکلات و نعنا و مارمالاد خوشت بياد ولي يه وقت ممکنه مزه ي اسفناج و جگر و سيرابي بده . يه بار جرج يه بسته از اين دونه ها گيرش اومده که مزه ي ان دماغ مي داده .  

   B   B   
   D     
   A     
   P     
   G       
   N    F    
   M     
   H      W      
   A    G     
     C    
     P      
     M    
     C     

 رون با احتياط يک دانه ي سبزرنگ برداشت و گوشه ي آن را گاز زد و گفت :  
- آه ! مزه ي کلم فندقي مي ده ! ديدي گفتم !  
 آن ها از خوردن دانه هاي همه مزه لذت بردند. هري دانه هايي با طعم نان برشته ، نارگيل ، لوبياي پخته ، توت فرنگي، خوراک کاري، شبدر، قهوه و ساردين را خورد. سپس  
از دانه هاي خاکستري رنگي که رون حاضر نبود به آن لب بزند و مزه ي فلفل مي داد تکه ي کوچکي کند و خورد.  
 اکنون مناظر روستايي اطراف جاي خود را به جنگل هاي انبوه داده بودند و ديگر از دشت هاي سرسبز اثري نبود. حالا ديگر تا چشم کار ميکرد جنگل بود و رودهاي  
پرپيچ و خم و تپه هاي تيره و تار.  
 يک نفر به در کوپه ضربه زد. پسري وارد شد. همان پسري بود که صورت گردي داشت و هري در سکوي نه و سه چهارم از کنارش رد شده بود. چشم هايش اشک آلود  
بود. او پرسيد:  
- ببخشين ، شما يک وزغ اين طرفا نديدين ؟  
 آن ها با تکان سر جواب منفي دادند. بغض پسرک ترکيد و گفت :  
- گمش کرده م ! همه ش از دستم در مي ره !  
 هري گفت :  
- بالاخره پيدا مي شه .  
- آره ... پس اگه ديدنش ....  
 او با قيافه اي درمانده از کوپه خارج شد. رون گفت :  
- نميدونم براي چي اين قدر ناراحته . اگه من يه وزغ داشتم در اولين فرصت گم و گورش ميکردم . البته من نبايد اين حرفو بزنم چون منم خال خالي رو دارم .  
 موش هنوز روي پاي رون خوابيده بود. رون گفت :  
- با يه موش مرده هيچ فرقي نداره . ديروز سعي کردم زردش کنم بلکه يه ذره جالب بشه ولي افسونم درست از آب در نيومد. الان نشونت ميدم ، ببين ...  
 دستش را در چمدانش فرو برد و بعد از چند لحظه جست وجو چوبدستي رنگ و رو رفته اي را بيرون آورد. چند جاي آن ترک خورده بود و يک چيز سفيدرنگ در انتهاي  
آن برق مي زد. رون گفت :  
- موي تک شاخش داره درمياد. مهم نيست ... .  
 همين که چوبدستيش را بالا برد دوباره در کوپه باز شد. پسري که وزغش را گم کرده بود در آستانه ي در بود اما اين بار دختري نيز همراهش آمده بود. او رادي هاگوارتز  
را به تن کرده بود. دختر موهاي پرپشت قهوه اي داشت و دندان هاي پيشينش کمي درشت بود. با حالت رئيس مأبانه اي گفت :  
- شما يه وزغ نديدين ؟ وزغ نويل گم شده .  
- ما که بهش گفتيم نديديم .  
 اما دختر حرف رون را نشنيد. او که به چوبدستي رون خيره شده بود گفت :  
- اِ... داشتي جادو ميکني؟ بگذار ما هم ببينيم .  
 دختر نشست . رون که جا خورده بود صدايش را صاف کرد و گفت :  
- باشه ... خورشيد خانوم آفتاب کن ، اين موش چاق رو زرد کن !  
 رون چوبدستيش را تکان داد اما اتفاقي نيفتاد. خال خالي که همچنان در خواب بود رنگش تغيير نکرد. دختر گفت :  
- مطمئني که اين افسون الکي نيست ؟ آخه درست کار نکرد. من براي تمرين چند تا افسون ساده رو امتحان کردم و همه شون درست کار کردن . توي خانواده ي ما هيچ کس جادوگر نيست . وقتي نامه به دستم رسيد خيلي تعجب کردم ولي خوشحال هم شدم . شنيده م بهترين مدرسه ي جادوگريه . من همه ي کتاب هاي درسيمونو از حفظم . اميدوارم کافي باشه . راستي، اسم من هرميون گرنجره   . اسم شما چيه ؟  
 هرميون خيلي تندتند حرف مي زد. هري به رون نگاه کرد و از مشاهده ي چهره يي بهت زده او فهميد که او نيز کتاب هايش را از حفظ نکرده است . رون زير لب گفت :  
- من رون ويزلي ام .  
- منم هري پاترم .  
- همون هريپاتر معروف ؟ من همه چي رو درباره ي تو ميدونم . چند تا کتاب براي مطالعه ي آزاد خريده م . توي کتاب تاريخچه ي جادوگري مدرن و ظهور سقوط جادوي سياه و رويدادهاي شگفت انگيز جادويي در قرن بيستم درباره ي تو نوشته بودن .  
 هري که گيج شده بود گفت :  
- درباره ي من ؟  
 هرميون گفت :  
- يعني تو نميدونستي؟ اگه من جاي تو بودم همه ي کتاب ها رو زيرورو مي کردم که همه چي رو درباره ي خودم بدونم . شما مي دونين توي چه گروهي مي افتين ؟ من تحقيق کرده م .  
دلم ميخواد توي گروه گريفندور بيفتم . به نظر من از بقيه ي گروه ها بهتره . شنيده م دامبلدور هم توي گريفندور بوده . البته ريون کلاو هم زياد بد نيست .... خب ديگه ، بهتره بريم وزغ نويلو پيدا کنيم . بهتره زودتر رداهاتونو بپوشين چون ديگه داريم ميرسيم .  
 او از کوپه خارج شد و نويل را با خود برد. رون چوبدستيش را در چمدانش انداخت و گفت :  
- خدا کنه هرجا ميافتيم با اين دختره تو يه گروه نباشم ... عجب افسون احمقانه اي بود. جرج يادم داد. شرط مي بندم مي دونسته که افسونش به درد نميخوره .  
 هري پرسيد:  
- برادرات تو کدوم گروهن ؟  
- گريفندور. مامان و بابام هم توي گريفندور بوده ن . نمي دونم اگه من توي گريفندور نيفتم اونا چي بهم مي ن گ . حالا اگه توي ريون کلاو بيفتم چيزي نيست . خدا کنه توي اسلايترين نيفتم .  

   H    G     

- منظورت همون گروهيه که ولد.... ببخشيد طرف توش بوده ؟  
 رون که ناراحت و افسرده به نظر ميرسيد به پشتي صندلي تکيه داد و گفت :  
- آره .  
 هري با اين اميد که فکر رون را از گروه ها به چيز ديگري معطوف کند گفت :  
- نگاه کن ! انگار نوک سبيل هاي خال خالي يه ذره روشن تر شده . راستي اون دوتا برادرت که فارغ التحصيل شده ن الان چي کار ميکنن ؟  
 هري مي خواست بداند جادوگرها پس از فارغ التحصيلي از مدرسه به چه کاري مشغول ميشوند. رون گفت :  
- چارلي رفته روماني با اژدها کار ميکنه . بيل هم توي آفريقاست و براي گرينگوتز کار ميکنه . فهميدي گرينگوتز چي شده ؟ توي روزنامه ي پيام امروز نوشته بود. ولي فکر نميکنم تو که اون موقع پيش مشنگ ها بودي تونسته باشي پيام امروز رو بخوني. يه نفر مي خواسته از يکي از صندوق هاي فوق سري سرقت کنه .  
- راست ميگي؟ حالا چه بلايي سرشون اومده ؟  
- هيچ بلايي سرشون نيومده براي همينم مثل توپ صدا کرده . هنوز اونا رو نگرفته ن . بابام مي گه حتماً يکي از جادوگراي تبه کار و پرقدرت دنياي سياه بوده که تونسته به گرينگوتز راه پيدا کنه . ولي خيلي عجيبه که هيچي برنداشته ن . وقتي از اين جور اتفاق ها پيش مياد مردم وحشت ميکنن . ميترسن پاي طرف باشه .  
 هري در ذهنش به تجزيه و تحليل اين خبر پرداخت . هربار نام طرف را ميشنيد او نيز مثل بقيه ميترسيد. قلبش در سينه فرو ميريخت . هري گمان ميکرد که اين  
ترس به علت ورودش در دنياي جادويي باشد زيرا پيش از آن بدون هيچ ترس و واهمه اي نام ولدمورت را بر زبان ميآورد.  
 رون پرسيد:  
- تو طرفدار کدوم تيم کوييديچي؟  
- من هيچ کدوم از تيم ها رو نميشناسم .  
 رون که از تعجب مات و مبهوت مانده بود گفت :  
- چي؟ واي حالا صبر کن تا ببيني. بهترين بازي دنياست .  
 رون شروع کرد به توضيح دادن درباره ي چهار توپ بازي و جاي بازيکنان در زمين . او درباره ي مسابقه ي مشهوري صحبت کرد که همراه برادرهايش به ديدن آن رفته بود. سپس درباره ي جاروي پرنده ي محبوبش حرف زد و گفت همين که پول به دستش برسد آن را ميخرد. رون کم کم سرگرم جزييات بازي شده بود که دوباره در کوپه باز شد اما اين بار نويل يا هرميون گرنجر وارد کوپه نشدند.  
 سه پسر به درون کوپه آمدند و هري بلافاصله پسر وسطي را شناخت . همان پسر رنگ پريده اي بود که در مغازه ي خانم مالکين ديده بود. اين بار با کنجکاوي بيش تري  
به هري نگاه ميکرد. او پرسيد:  
- درست شنيده م ؟ توي تموم قطار پيچيده که هري پاتر توي اين کوپه س . پس هري پاتر تويي، آره ؟  
 هري به دو پسر ديگر نگاهي انداخت و گفت :  
- آره .  
 هر دو پسر درشت هيکل و عضلاني بودند و به قيافه هايشان ميآمد بدجنس و شرور باشند. مثل نگهبان هاي شخصي دو طرف پسر رنگ پريده ايستاده بودند. پسر  
رنگ پريده وقتي متوجه نگاه هري شد با بيپروايي گفت :  
- راستي، اين کراب    و اين گويله   . اسم منم مالفويه . دراکو مالفوي .    
 رون سرفه اي کرد تا پوزخندش را مخفي کند. دراکو مالفوي به او نگاه کرد و گفت :  
- به نظرت اسم من مسخره س ؟ لازم نيست اسم تو رو بپرسم چون ميدونم تو کي هستي. پدرم گفته همه ي ويزليها موهاي قرمز دارن ، کک مک دارن و اون قدر بچه دار ميشن که نميتونن خرجشونو بدن .  
 مالفوي رو به هري کرد و گفت :  
- پاتر، حالا خودت مي فهمي که بعضي از خانواده هاي جادوگرها بهتر از بقيه هستن . بهتره با عوضيها دوست نشي. من ميتونم کمکت کنم .  
 مالفوي دستش را دراز کرد تا با هري دست بدهد، اما هري دستش را جلو نياورد و فقط گفت :  
- خيلي از لطفت ممنونم اما من خودم تشخيص ميدهم کي خوبه ، کي خوب نيست .  
 صورت دراکو مالفوي سرخ نشد، اما گونه هاي رنگ پريده اش گل انداخت و آهسته گفت :  
- پاتر، اگه من جاي تو بودم خيلي احتياط ميکردم . اگه مي خواي مثل پدر و مادرت نشي بايد از اونا مؤدب تر باشي. اونا هم نميدونستن چي به صلاحشونه . اگه بخواي با آدماي شندرپندري مثل ويزلي ها و هاگريد بگردي اخلاقت فاسد مي شه .  
 هري و رون از جايشان برخاستند. صورت رون به قرمزي مويش شده بود. رون گفت :  
- اگه جرأت داري يه بار ديگه بگو.  
 مالفوي پوزخندي زد و گفت :  
- ميخواي با ما دعوا کني؟  
 با اين که کراب و گويل خيلي قوي هيکل تر از هري و رون بودند، هري با شجاعتي که پيش از آن در خود سراغ نداشت گفت :  
- مگه اين که زودتر از اين جا بريد بيرون !  
- ولي ما از اين جا نمي ريم ، مگه نه بچه ها؟ ما همه خوراکي هامونو خورديم ولي مثل اين که شما خوراکي دارين .  
 گويل ميخواست يکي از قورباغه هاي شکلاتي کنار رون را بردارد که رون از جا جست ولي پيش از آن که به گويل حمله کند صداي نعره ي گويل بلند شد. خال خالي  
دندان هاي تيزش را در دست او فرو کرده بود و از دستش آويزان بود. کراب و مالفوي عقب رفتند. گويل دستش را در هوا چرخاند و چرخاند تا خال خالي پرتاب شد و به پنجره برخورد  

   G    
   G    
   D   M    

, کرد. بعد نعره زنان همراه با دو دوستش از کوپه خارج شد. شايد گمان کرده بودند که موش هاي ديگري هم در آن جا هست و شايد هم صداي پا شنيده بودند زيرا بلافاصله هرميون  
گرنجر وارد کوپه شد. هرميون به شکلات هايي که در کوپه پخش شده بود نگاهي انداخت و به رون که خال خالي را از دم نگه داشته بود گفت :  
- اين جا چه خبره ؟  
 رون به هري گفت :  
- مثل اين که بيهوش شده .  
 سپس نگاه دقيق تري به موش انداخت و گفت :  
- نه ... باورم نميشه ... دوباره خوابش برد... راستي تو قبلاً مالفوي رو ديده بودي؟  
 هري جريان ملاقاتش با مالفوي در کوچه ي دياگون را تعريف کرد. رون با حالت مرموزي گفت :  
- درباره ي خانواده ش يه چيزايي شنيده م . بعد از ناپديد شدن طرف اونا جزو اولين کساني بودن که به طرف ما برگشتن . ميگفتن مسحور شده بوده ن . ولي بابام حرفشونو باور نکرد.  
ميگفت رفتن پدر مالفوي به دنياي سياه که ديگه عذر و بهانه نمي خواد.  
 رون رو به هرميون کرد و گفت :  
- ببخشين کاري داشتين ؟  
- بهتره عجله کنين و زودتر رداهاتونو بپوشين . من الان پيش راننده بودم و پرسيدم کي ميرسيم . اون گفت ديگه چيزي نمونده . شما که دعوا نکردين ، نه ؟ قبل از رسيدن به مدرسه خودتونو به دردسر نندازين !  
 رون به او اخم کرد و گفت :  
- خال خالي دعوا کرده نه ما. ميشه از کوپه بري بيرون که ما زودتر لباسمونو عوض کنيم ؟  
 هرميون با حالت خشکي گفت :  
- باشه ، باشه ، من .... ميدونين براي چي اومدم اين جا؟ چون اونايي که اون بيرون هستن رفتارشون خيلي بچه گانه س . دائم توي راهرو بالا و پايين ميدوند. راستي، دماغت کثيف شده ، ميدونستي؟  
 رون آن قدر او را نگاه کرد تا از کوپه بيرون رفت . هري با دقت بيرون پنجره را نگاه کرد. آسمان به رنگ ارغواني درآمده بود و کوهستان و جنگل در زير آسمان نمايان  
بود. سرعت قطار لحظه به لحظه کم تر مي شد.  
 هري و رون ژاکتشان را درآوردند و رداهاي بلند و سياهشان را پوشيدند. رداي رون کمي برايش کوتاه بود و لبه ي گرمکنش از زير آن بيرون زده بود. در آن لحظه  
صدايي در قطار پيچيد که ميگفت :  
- تا پنج دقيقه ي ديگر به هاگوارتز ميرسيم . خواهشمنديم کليه ي وسايلتان را در قطار باقي بگذاريد. وسايل و بار دانش آموزان جداگانه به هاگوارتز منتقل خواهد شد.  
 هري مضطرب بود و وقتي به رون نگاه کرد متوجه شد که رنگ او نيز پريده است . آن ها همه ي خوراکيها را در جيب هايشان جا دادند و به جمعيت فشرده ي دانش آموزان در راهروي قطار پيوستند. قطار متوقف شد. دانش آموزان يک ديگر را هل ميدادند که زودتر از در خروجي قطار متوقف شد. دانش آموزان يک ديگر را هل ميدادند که زودتر از در خروجي قطار خارج شوند و به سکوي کوچک و تاريک بروند. هوا سرد بود. هري از سرما ميلرزيد. آن گاه چراغي بالاي سر دانش آموزان بالا و پايين رفت و هري صداي  
آشنايي را شنيد که ميگفت :  
- کلاس اوّليا، کلاس اوّليا بيان اين جا! چه طوري، هري؟  
 صورت پرموي هاگريد از بالاي جمعيت پرتلاطم به هري لبخند مي زد. هاگريد گفت :  
- کلاس اوّليا دنبال من بيان . کسي جا نمونه . جلو پاتونو نگاه کنيد. کلاس اوّليا دنبالم بيان !  
 آن ها در جاده ي سراشيبي باريکي پيش رفتند. پايشان گاهي ميلغزيد و گاهي پيچ ميخورد. اطرافشان چنان تاريک بود که هري گمان کرد از ميان جنگل انبوهي عبور  
ميکنند. هيچ کس حرفي نمي زد. نويل ، همان پسري که وزغش را گم کرده بود يک يا دوبار بينياش را بالا کشيد. هاگريد سرش را برگرداند و گفت :  
- تا يه دقيقه ديگه براي اولين بار منظره ي هاگوارتزو ميبينين . از اين پيچم که بگذريم هاگوارتز معلوم مي شه .  
 ناگهان صداي ابراز احساسات بلندي شنيده شد. جاده ي باريک به ساحل درياي سياه و بزرگي منتهي شد. در برابر چشم هايشان قلعه ي عظيمي با برج و باروي بيشمار  
بر روي کوه بلندي در آن سوي درياچه خودنمايي ميکرد. هاگريد به قايق هاي کوچک در کنار درياچه اشاره کرد و گفت :  
- توي هر قايق چهار نفر بيش تر نشينن !  
 هري و رون همراه با نويل و هرميون سوار يکي از قايق ها شدند. هاگريد که خود به تنهايي سوار يک قايق شده بود فرياد زد:  
- همه سوار شدن ؟ پس حرکت ميکنيم ، به پيش .  
 قايق هاي کوچک همه با هم در يک خط شروع به حرکت کردند. قايق ها بر روي سطح بي موج آب که مثل شيشه صاف و شفاف بود مي لغزيدند و پيش ميرفتند. همه  
ساکت بودند و به قلعه ي عظيمي که پيش رويشان بود خيره نگاه ميکردند. هرچه به صخره ي عظيمي که پيش رويشان بود نزديک تر مي شدند ارتفاع قلعه بيش تر به نظر ميرسيد.  
وقتي قايق هاي جلويي به صخره نزديک تر شدند هاگريد فرياد زد:  
- سرهاتونو بيارين پايين .  
 همه سرها را خم کردند. قايق هاي کوچک از لاي پيچک هاي آويخته از لبه صخره که مانند پرده اي دهانه ي غار مانندي را پنهان کرده بودند عبور کردند. از درون تونل  
تاريکي که به نظر ميرسيد يکراست به زير قلعه ميرسد گذشتند تا سرانجام به جايي رسيدند که مانند يک لنگرگاه زيرزميني بود. از قايق ها بيرون آمدند و از تخته سنگ ها و  
قلوه سنگ هاي کناره ي درياچه بالا رفتند. هاگريد که پس از پياده شدن بچه ها قايق ها را بازرسي ميکرد گفت :  
- آهاي پسر! اين وزغ مال توست ؟  
 نويل که از خوشحالي سر از پا نميشناخت دستش را دراز کرد و گفت :  
-ِ تره ور  !  

   T    

 آن گاه همه پشت سر هاگريد که چراغي در دست داشت از تونلي که در ميان صخره ها بود گذشتند تا به زمين چمن نمناکي در کنار قلعه رسيدند. از پله هاي سنگي قلعه  
بالا رفتند و در مقابل درهاي عظيم ورودي از جنس چوب بلوط جمع شدند. هاگريد گفت :  
- همه هستن ؟ آهاي پسر! وزغتو آوردي؟  
 سپس مشت غول آسايش را بالا برد و سه بار به در عظيم ضربه زد.  

 

 
   
  
   
 در ورودي روي پاشنه چرخيد و باز شد. ساحره ي قدبلندي با موي مشکي در آستانه ي در ظاهر شد. او رداي بلند زردرنگي به تن داشت . چهره اش مصمم و جدي بود و  
هري در نگاه اول چنين استنباط کرد که نمي توان به اين سادگي با او مخالفت کرد. هاگريد به ساحره گفت :  
- پروفسور مک گونگال ، اينا سال اوّليان .  
- متشکرم هاگريد. از اين جا به بعد خودم راهنمايي شون مي کنم .  
 در را کاملاً باز کرد. سرسراي ورودي چنان وسيع بود که خانه ي دورسليها در آن جا ميگرفت . ديوارهاي سنگي سرسرا با مشعل هايي نظير مشعل هاي گرينگوتز روشن  
شده بود. سقف سرسرا چنان بلند بود که تخمين بلندي آن دشوار به نظر ميرسيد. در مقابلشان پلکان مرمري باشکوهي بود که به طبقات بالاتر منتهي مي شد.  
 دانش آموزان سال اول به دنبال پروفسور مک گوناگل زمين سنگفرش شده ي سرسرا را پشت سر گذاشتند. هري صداي همهمه ي صدها نفر را پشت دري در سمت  
راستشان ميشنيد. شايد بقيه ي دانش آموزان آن جا جمع شده بود. اما پروفسور مک گونگال آن ها را به تالار کوچک و خالي کنار سرسراي ورودي هدايت کرد. همه در تالار جمع شدند  
و به ناچار نزديک به هم ايستادند همه با نگراني به اطرافشان نگاه ميکردند. پروفسور مک گونگال گفت :  
- به مدرسه ي هاگوارتز خوش اومدين . ضيافت آغاز سال تحصيلي به زودي شروع ميشه اما پيش از شروع جشن بايد گروه بندي بشين . مراسم گروه بندي اهميت ويژه اي داره چون تا زماني که در هاگوارتز هستين گروه شما حکم خانواده تونو داره . شما با هم گروه هاتون به کلاس هاي درس ميرين ، توي يه خواب گاه ميخوابين و اوقات فراغتتونو با اونا در سالن عمومي گروهتون ميگذرونين . اسم چهار گروه هاگوارتز گريفندور، هافل پاف ، ريون کلاو و اسليترينه . همه ي اين گروه ها سابقه و تاريخچه ي درخشاني دارن و در همه ي اونا جادوگرها و ساحره هاي برجسته اي تربيت شده ن . در هاگوارتز، موفقيت هاي هر دانش آموز باعث کسب امتياز گروهش ميشه و هرگونه تخلف و سرپيچي از مقررات باعث کسر امتياز از گروه خواهد شد. در پايان هر سال گروهي که بيش ترين امتياز رو کسب کرده باشه برنده ي جام گروه ها ميشه و اين افتخار بزرگيه . اميدوارم يکايک شما مايه ي افتخار و سربلندي گروهتون باشين . تا چند دقيقه ي ديگه مراسم گروه بندي در حضور بقيه ي دانش آموزان مدرسه برگزار ميشه . بهتون توصيه ميکنم که در اين فرصت باقي مونده سر و وضعتونو مرتب کنين .  
 پروفسور مک گونگال لحظه اي درنگ کرد و به شنل نويل که زيرگوش چپش بسته شده بود و به لکه ي سياه روي بيني رون نگاهي انداخت . هري شروع کرد به صاف و  
مرتب کردن موهايش .  
 پروفسور مک گونگال گفت :  
- هروقت همه چيز آماده شد براي راهنمايي شما برميگردم . همين جا منتظر باشين و سر و صدا نکنين .  
 پروفسور مک گونگال از تالار بيرون رفت . هري آب دهانش را فرو داد و از رون پرسيد:  
- چه طوري گروه بندي ميکنن ؟  
- به گمونم ازمون امتحان ميگيرن . فرد ميگفت خيلي سخته ولي بعيد نيست شوخي کرده باشه .  
 قلب هري در سينه فرو ريخت . امتحان ؟ در حضور همه ي دانش آموزان مدرسه ؟ او که هنوز از سحر و جادو چيزي نميدانست . حالا بايد چه ميکرد؟ در لحظه ي ورودشان هرگز تصور چنين چيزي را نميکرد. با دلهره نگاهي به اطرافش انداخت و متوجه شد بقيه نيز نگرانند. هيچ کس چيزي نميگفت جز هرميون گرنجر که آهسته درباره ي وردهايي که حفظ کرده بود توضيح ميداد و نميدانست به کدام يک از آن ها نياز خواهد داشت . هري مي کوشيد به حرف هاي او کوچک ترين توجهي نکند. هري هيچ وقت اين چنين نگران و دلواپس نبود. هيچ وقت ، حتي زماني که کلاه گيس معلمشان را آبي کرده بود و بايد نامه ي اولياي مدرسه را به دورسليها تحويل ميداد. هري به در چشم دوخته بود.  
هرلحظه ممکن بود پروفسور مک گوناناگال وارد شود و او را به سوي سرنوشتش هدايت کند.  
 ناگهان چند نفر از پشت سرش جيغ کشيدند و هري از جا پريد. نفس هري در سينه حبس شده بود. وضع ديگران نيز بهتر از او نبود. حدود بيست شبح از ديوار پشتي  
بيرون آمده بودند. آن ها به سفيدي برف و اندکي شفاف به نظر ميرسيدند. آن ها سرگرم گفتگو با يک ديگر بودند و بدون کوچک ترين توجهي به دانش آموزان سال اولي از بالاي سر  
آن ها ميگذشتند. به نظر مي رسيد درباره ي موضوعي با هم جر و بحث ميکنند. يکي از آن ها که چاق و کوتاه قامت بود و به نظر ميرسيد راهب باشد گفت :  
- گذشته ها گذشته .... به نظر من بايد يه فرصت ديگه بهش بديم .  
- پدر عزيزم ، چند دفعه بايد به بدعنق فرصت بديم ؟ خودتون ميدونين که اون هميشه به ما بد و بيراه ميگه . تازه ، اون اصلاً شبح نيست . به نظر من که .... شما اين جا چه کار ميکنين ؟  
 شبحي که يقه ي لباس چشبانش گرد و حلقوي و چين دار بود، تازه متوجه دانش آموزان سال اول شده بود. هيچ کس جوابي نداد. راهب چاق نگاهي به آن ها انداخت و  
لبخندزنان گفت :  
- دانش آموزهاي جديدن ! منتظرن که گروه بندي بشن ، درسته ؟  
 چند دانش آموز با حرکت سر حرف او را تأييد کردند. راهب چاق ادامه داد:  
- اميدوارم توي هافل پاف ببينمتون . آخه ، خود منم توي هافل پاف بودم .  
 ناگهان يک نفر با صداي بلند گفت :  
- ديگه بايد بريم . مراسم گروه بندي داره شروع مي شه .  
 پروفسور مک گونگال برگشته بود. شبح ها يکي يکي از ديوار روبه رو بيرون رفتند. پروفسور مک گونگال گفت :  
- حالا صف ببندين و دنبال من بياين .  
 هري که پاهايش بيحس شده بود وارد صف شد و پشت سر يک پسر موحنايي ايستاد. رون نيز پشت هري ايستاد. دانش آموزان به نوبت از تالار خارج شدند، از  
سرسراي ورودي گذشتند و از در دولنگه ي عظيمي وارد سرسراي بزرگ شدند.  
 هري سرسراي به آن بزرگي و با شکوهي را در خواب هم نديده بود. هزاران هزار شمع روشن در هوا شناور بود و چهار ميزي را که دانش آموزان پشت آن ها نشسته بودند روشن ميکرد. روي ميزها، بشقاب ها و جام هاي طلايي ميدرخشيدند. در بالاي سرسرا ميز طويل ديگري به چشم ميخورد که ويژه ي اساتيد بود و همه ي استادها دور آن نشسته بودند. پروفسور مک گونگال دانش آموزان سال اول را به اين قسمت هدايت کرد چنان که صف دانش آموزان پشت به اساتيد و رو به ساير دانش آموزان قرار گرفت . چهره صدها دانش آموزي که به آن ها خيره شده بودند در زير درشش شعله ي شمع هاي بيشمار سرسرا همچون فانوس هاي کوچکي بود که از دور سوسو ميزد. اين جا و آن جا در ميان جمعيت دانش آموزان شبح هاي نقره اي و درخشان به چشم ميخوردند. هري که نميخواست به جمعيتي که به آن ها زل زده بودند نگاه کند سرش را بلند کرد و چشمش به سقف سرسرا افتاد  
که همچون مخمل سياه رنگي بود و ستاره هاي بيشماري آن را آراسته بود. صداي هرميون را شنيد که آهسته ميگفت :  
- اين سقف سحرآميزه و تصوير آسمون بيرون قلعه رو منعکس ميکنه . اين چيزا رو توي کتاب تاريخچه ي هاگوارتز نوشته بود.  
 به نظر ميرسيد که سرسراي بزرگ سقف ندارد و آسمان پرستاره ي بالاي سرشان واقعي است . هري دوباره سرش را پايين آورد و چشمش به پروفسور مک گوناگال افتاد که آرام و بي صدا چهارپايه اي را در مقابل دانش آموزان سال اول ميگذاشت . سپس يک کلاه بلند جادوگري آورد و آن را روي چهارپايه قرار داد. کلاه ، کثيف و رنگ و رو رفته و نخ نما بود. امکان نداشت خاله پتونيا اجازه بدهد چنين کلاهي را به خانه اش بياورند.  
 شايد ميخواستند شعبده بازي کنند و از درون کلاه خرگوشي بيرون بياورند. به نظر ميرسيد که از آن براي چنين منظوري استفاده ميکنند. در همان لحظه هري متوجه  
شد که همه به کلاه خيره شده اند بنابراين خودش نيز به کلاه خيره شد. چند لحظه سکوت بر فضاي سرسرا حکم فرما شد.  
 آن گاه کلاه تکاني خورد و شکافي که نزديک به لبه ي آن بود مثل دهان باز شد و شروع به آواز خواندن کرد.  
اينو نبين که زشت  زيباست ولي سرشت  
هيچ مي دوني باهوش  باهوش مثل خرگوش  
اينو بدون تو دني  بنده ندارم همت  
من کلاه قاضي  از شغل خود راضي  
اگر منو بپوش  هر چه قدر هم بکوش  
بهت مي گم چي دار  خوشحالي يا بيمار  
با يک روش و راه  بهت ميگم کجاي  
اگه تو گريفندور  حتماً اينو ميدون  
اوجا همه شجاعن  آماده ي دفاعن  
هم مهربون هم خوبن  دلير ولي محجوبن  
هستي توي هافل پا  اصلاً نباش خيال با  
چون که اونا پرکارن  با وفا و پربارن  
اگه که هستي ناق  جاي تو هست ريون کلا  
اون جا همه زرنگن  با دشمنا ميجنگن  
شايد بري اسليتري  که تقريباً هست بدتري  
اگه که باشي اين ج  زياد داري تو همرا  
پس حالا من رو سر ک  يکي کمي هم خطر ک  
از من نتس بچه جو   چون من هستم مهربو  
کلاه خوب و دانا  اين بود تموم حرفا  
   
 با به پايان رسيدن آواز کلاه همه برايش کف زدند و او را تشويق کردند. کلاه در مقابل هر چهار ميز تعظيم کرد و دوباره آرام و بي حرکت روي صندلي جاي گرفت .  
رون آهسته به هري گفت :  
- حالا فهميدم بايد کلاه رو روي سرمون بگذاريم . ميدونم چه بلايي سر فرد بيارم . اون به من گفت بايد با يه ديو کشتي بگيريم .  
 هري به زور لبخند زد. بله ، بر سر گذاشتن کلاه خيلي بهتر از ورد خواندن بود اما اي کاش درحضور همه اين کار را نميکردند. به نظر مي رسيد کلاه پرسش هاي زيادي مي کند اما هري در آن لحظه نه احساس شجاعت ميکرد. نه حضور ذهن داشت . اگر گروهي ويژه ي دانش آموزان مضطرب و دلواپس وجود داشت بيترديد هري در همان گروه جاي ميگرفت .  
 پروفسور مک گونگال که طوماري در دست داشت يک قدم جلو آمد و گفت :  
- اسم هرکدومتونو که خوندم جلو مياين و کلاه رو روي سرتون مي گذارين و روي چهارپايه مي نشينين تا گروه بندي بشين . هانا آبوت   !  
 دختري با صورت سرخ و سفيد که موهايش را دم وشي بسته بود از صف بيرون آمده کلاه را روي سرش گذاشت و نشست . کلاه درست تا چشم هايش پايين آمده بود.  
کلاه لحظه اي درنگ کرد و بعد فرياد زد: «هافل پاف ». افرادي که دور ميز سمت راست نشسته بودند هورا کشيدند و کف زدند. هانا به طرف ميز هافل پاف رفت و نشست . هري شبح راهب چاق را ديد که با شادماني براي هانا دست تکان مي داد.  
   
- سوزان بونز  
 کلاه دوباره فرياد زد: «هافل پاف ». سوزان دويد و کنار هانا نشست .  
   
- تري بوت .  
 کلاه فرياد زد: «ريون کلاو». اين بار دانش آموزان دومين ميز از سمت چپ شروع به کف زدن کردند. چند نفر از گروه ريون کلاو از جايشان برخاستند و با تري دست  
دادند.  
«مندي بروکل هرست   ». نيز به گروه ريون کلاو پيوست . اما «لاوندر براون   » اولين دانش آموزي بود که در گروه گريفيندور جاي گرفت و بلافاصله دانش آموزاني که دور  
ميزي در انتهاي چپ سرسرا نشسته بودند با سروصدا به ابراز احساسات پرداختند. چشم هري به برادرهاي دوقلوي رون افتاد که سوت ميزدند.  
«ميليسنت بالسترود  » به گروه اسليترين رفت . هري بعد از چيزهايي که درباره ي گروه اسليترين شنيده بود به نظرش ميرسيد اعضاي گروهش بد و ناخوشايندند اما  
شايد اين فقط جزئي از تصورات هري بود.  
حال هري لحظه به لحظه بدتر مي شد. به ياد يارکشي تيم ورزشي مدرسه ي سابقش افتاد. آخرين نفري بود که انتخاب ميشد، نه به اين دليل که بازيکن خوبي نبود بلکه  
فقط به اين دليل که نمي خواستند دادلي تصور کند آن ها هري را دوست دارند.  
   
- جاستين فينچ فلچلي .  
 کلاه فرياد زد: «هافل پاف ».  
 هري متوجه شد که کلاه گاهي اوقات بلافاصله اسم گروه را اعلام مي کند و در بعضي موارد براي تصميم گيري اندکي درنگ مي کند.  
 «سيموس فينيگان   »، پسر موحنايي که در صف ، جلوي هري ايستاده بود يک دقيقه ي تمام روي چهارپايه منتظر ماند تا بالاخره کلاه قاضي اعلام کرد که او به گروه  
گريفندور تعلق دارد.  
- هرميون گرنجر.  
 هرميون به سمت چهارپايه دويد و مشتاقانه کلاه را بر سر گذاشت . کلاه فرياد زد: «گريفندور». صداي غرولند رون به گوش رسيد. ناگهان فکر وحشتناکي به ذهن هري رسيد. از همان افکار وحشتناکي بود که هنگام نگراني و اضطراب به سراغ هر کسي ميآيند. اگر اصلاً انتخاب نميشد چه ؟ اگر با کلاهي که تا چشم هايش پايين آمده بود روي صندلي مي نشست و کلاه ساکت مي ماند و پس از مدت مديدي پروفسور مک گوناگال کلاه را از سرش برمي داشت و ميگفت اشتباهي رخ داده و او بايد با قطار برگردد چه ؟  
 وقتي اسم نويل لانگ باتوم در فضاي سرسرا پيچيد او به طرف چهارپايه حرکت کرد و قبل از رسيدن به آن زمين خورد. کلاه مدت مديدي درنگ کرد تا گروه نويل را انتخاب کند و سرانجام فرياد زد: «گريفندور». نويل با کلاهي که بر سر داشت پايين آمد و ناچار شد در ميان خنده و قهقهه ي دانش آموزان دوان دوان برگردد و کلاه را به «موراگ مک دوگال » که نفر بعدي بود بدهد.  
 وقتي پروفسور مک گوناگال مالفوي را صدا زد او با تکبر و افاده به طرف کلاه رفت و بلافاصله به آرزويش رسيد. همين که کلاه با سرش تماس پيدا کرد فرياد زد:  
«اسليترين » مالفوي که از گروهش راضي بود به دوستانش کراب و گويل پيوست .  
 ديگر افراد زيادي باقي نمانده بودند. «مون   »، «نات     »، «پارکينسون     »، دو دختر دوقلو به نام «پتيل     »  و بعد «ساليآن پرکس     » و سرانجام ...  
- هري پاتر!  
 هنگامي که هري جلو رفت صداي همهمه اي در سرسرا پيچيد. همه با هم پچ پچ ميکردند.  
- چي؟ گفت هري پاتر؟  
- همون هري پاتر معروف ؟  
 آخرين صحنه اي که هري قبل از بر سر گذاشتن کلاه ديد جمعيت دانش آموزاني بود که سرک ميکشيدند که بهتر او را ببينند. کلاه را بر سر گذاشت و لبه ي کلاه  
جلوي چشم هايش را گرفت . جز تاريکي درون کلاه چيزي را نمي ديد. هري منتظر ماند. صداي ضعيفي در گوشش گفت :  
- اوهوم . خيلي سخته ! خيلي شجاعي، بله . فکرت هم خوب کار ميکنه . استعداد خوبي هم داري، واي ، خداي بزرگ ، اين ديگه چيه ؟ بله عطش سيريناپذيري براي ابراز وجود داري! خيلي جالبه ! خب حالا تو رو توي کدوم گروه بندازم ؟  
 هري لبه ي چهارپايه را محکم گرفت . خدا خدا ميکرد در گروه اسليترين نيفتد. در دلش ميگفت : نگو اسليترين ، نگو اسليترين ، صداي ضعيف دوباره در گوشش گفت :  
- که اين طور! از اسليترين خوشت نمياد؟ مطمئني؟ تو مي توني شخصيت بزرگ و برجسته اي بشي، همه ش همين جا توي کله ت هست . اسليترين ميتونه راه پيشرفت رو بهت نشون بده . هيچ شک به دلت نيار... نمي خواي؟ نه ؟ حالا که اين قدر مطمئني پس بهتره بري توي...  
- گريفندور!  

   H   A    
   S   B    
   T   B   
   M   B       
   L    B    
   M     B      
   J   F  -F      
   S   F     
   M   
     N   
     P      
     P    
     S  -A  P    

هري صداي کلاه را شنيد که آخرين کلمه را رو به جمعيت سرسراي بزرگ فرياد زد. او کلاه را از سرش برداشت و با دست وپاي لرزان به سوي ميز گريفندور روانه شد.  
خيالش چنان راحت شده بود که انتخاب شده و در گروه اسليترين نيفتاده است که متوجه نشد صداي هلهله و تشويق براي هري پاتر به مراتب بلندتر از قبل است . پرسي، دانش آموز ارشد از جايش برخاست و صميمانه با او دست داد. دوقلوهاي ويزلي فرياد ميزدند: «هري مال ما شد! هري مال ما شد!» هري روبه روي شبحي که يقه ي حلقوي و چين داري داشت و قبلاً در تالار او را ديده بود نشست . شبح دستش را جلو آورد و هري را نوازش کرد و بلافاصله هري احساس کرد درون بشکه ي آب يخي افتاده است .  
 هري از آنجا که ميتوانست ميز اصلي را ببيند. چشمش به هاگريد افتاد که در گوشه ي ميز نشسته بود و از همه به او نزديک تر بود. هاگريد با ديدن هري برايش دست  
تکان داد. در وسط ميز اصلي آلبوس دامبلدور بر روي صندلي بزرگ طلايي رنگي نشسته بود. هري که عکس او را روي کارت قورباغه ي شکلاتي ديده بود، بلافاصله او را شناخت .  
موي سپيد و نقره فام دامبلدور تنها چيزي بود که در سرسراي بزرگ همچون اشباح نقره اي رنگ ميدرخشيد. هري پروفسور کوييرل را نيز شناخت . همان جوان عصبي بود که در پاتيل درزدار او را ملاقات کرده بود. قيافه اش در آن رداي ارغواني رنگ عجيب تر به نظر ميرسيد.  
 اکنون تنها سه دانش آموز ديگر بايد گروه بندي ميشدند. «ليزا ترپين   » به گروه ريون کلاو پيوست . بعد از او نوبت رون بود. رنگش مثل گچ سفيد شده بود. هري در دل  
براي او آرزوي موفقيت کرد و بلافاصله کلاه فرياد زد: «گريفندور». هري همراه با ساير هم گروه هايش با خوشحالي شروع به کف زدن کرد تا اين که رون جلو آمد و روي صندلي  
کنار هري ولو شد. پرسي ويزلي با متانت و غرور خاصي از پشت سر هري گفت :  
- آفرين ، رون ! آفرين . گل کاشتي !  
 در همان لحظه کلاه اعلام کرد که «بليز زابيني   » در گروه اسليترين جاي دارد. پروفسور مک گونگال طومارش را جمع کرد و کلاه گروه بندي را برد. نگاه هري به  
بشقاب طلايي که جلويش بود افتاد و تازه فهميد چه قدر گرسنه است . از وقتي که پيراشکي هاي کدوتنبل را خورده بود، مدت ها ميگذشت .  
 در اين هنگام آلبوس دامبلدور از جايش برخاست دست هايش را از دو طرف باز کرد و به دانش آموزان لبخند زد. به نظر ميرسيد هيچ چيز به اندازه ي تماشاي  
دانش آموزان در آن مکان نميتواند او را خوشحال کند. او گفت :  
- خوش اومدين ! آغاز سال جديد تحصيلي در هاگوارتز رو به همه تون تبريک مي گم . قبل از شروع جشن مي خوام چند کلمه اي صحبت کنم . احمق ! خيکي! خل وچل ! ديوونه !  
 سپس سر جايش نشست . همه کف زدند و او را تشويق کردند. هري نميدانست بايد بخندد يا نه . با ترديد از پرسي پرسيد:  
- مثل اين که .... يه ذره کم داره ، نه ؟  
 پرسي با حالتي بسيار عادي گفت :  
- کم داره ؟ اون نابغه س . بهترين جادوگر دنياست . ولي خب ... آره ... يه ذره قاطي داره ! سيب زميني سرخ کرده ميخوري، هري؟  
 دهان هري از تعجب باز ماند. همه ي بشقاب هاي روي ميز پر از غذا شده بودند. تا آن لحظه براي هري پيش نيامده بود که همه ي غذاهاي دلخواهش روي ميز باشند.  
خوراک گوشت تنوري، برش هاي گوشت خوک، بره ي بريان ، پوره ي سيب زميني، نخود فرنگي، هويچ ، سس گوشت ، سس گوجه فرنگي و آب نبات نعناعي که وجود آن در ميان آن همه غذاي رنگين ، عجيب به نظر ميرسيد. او در خانه ي دورسليها هرگز گرسنه نمانده بود، اما از سوي ديگر هيچ وقت نميتوانست هرچه قدر دلش ميخواست غذا بخورد. هميشه دادلي چيزهايي را که هري دوست داشت تا آخر ميخورد و اهميت نميداد که ممکن است در اثر پرخوري بيمار شود. هري از همه ي غذاها مقداري در بشقابش ريخت و مشغول  
خوردن شد. همه ي غذاها لذيذ و خوشمزه بودند. هري مشغول بريدن گوشت تنوريش بود که شبح يقه چين دار با حسرت گفت :  
- بايد خيلي عالي باشه ، نه ؟  
- چرا شما....  
- چهارصد سالي ميشه که چيزي نخورده م . البته نيازي به خوردن ندارم ولي آدم يه وقتايي هوس ميکنه يه چيزي بخوره . مثل اين که يادم رفت خودمو معرفي کنم . اسم من سر نيکلاس دو ميمسي پورپينگتونه   . من شبح مقيم برج گريفندورم .  
 ناگهان رون گفت :  
- من تو رو ميشناسم ! برادرم درباره ي تو خيلي چيزها گفته . تو نيک سر بريده اي!  
- ولي من ترجيح ميدم منو سر نيکلاس خطاب کنين ....  
 او با قيافه اي بسيار جدي شروع به صحبت کرد اما سيوس فينيگان موحنايي به ميان حرف او پريد و گفت :  
- نيک سر بريده ؟ چه طور ممکنه ؟ چه طور ممکنه تو بدون سر باشي؟  
 سر نيکلاس که مي ديد گفتگوشان مطابق ميلش پيش نميرود دلخور و ناراحت شد و با بدخلقي گفت :  
- اين طوري !  
 سپس گوش چپش را کشيد. ناگهان سرش از گردنش جدا شد و روي شانه اش افتاد. درست مثل اين بود که سرش لولا داشته باشد. کاملاً مشخص بود که کسي  
ميخواسته سر او را از بدنش جدا کند اما اين کار را به طور کامل انجام نداده است . نيک سر بريده که از مشاهده ي حيرت دانش آموزان به وجد آمده بود دوباره سرش را روي گردنش  
برگرداند سپس سرفه اي کرد و گفت :  
- خب ، گريفندورهاي تازه وارد اميدوارم شما بتونين گروهمونو به مقام قهرماني برسونين . سابقه نداشته که گروه گريفندور اين همه سال از مقام قهرماني دور بمونه . اسليترين الان شش ساله که پشت سر هم داره قهرمان گروه ها مي شه . بارون خون آلود ديگه داره غير قابل تحمل مي شه . اون شبح اسليترينه .  
 هري نگاهي به گروه اسليترين انداخت و روح وحشتناکي را در ميان آن ها ديد که با چشم هاي خيره و بيحالت و صورت استخواني نشسته بود. روي ردايش لکه هاي  
خون نقره اي رنگ به چشم ميخورد. درست کنار مالفوي نشسته بود و هري وقتي ديد که مالفوي از اين وضعيت چندان راضي به نظر نميرسد خوشحال شد. سيموس فينيگان با  
شور و شوق پرسيد:  
- چه طوري اين قدر خون آلود شده ؟  
 نيک سربريده هوشمندانه جواب داد:  
- هيچ وقت ازش نپرسيده م .  

   L  T    
   B   Z    
   S  N    D M  -P      

پس از آن که همه هرقدر مي خواستند خوردند باقي مانده ي غذاها از داخل بشقاب ها ناپديد شد. دوباره همه ي بشقاب ها مثل قبل تميز و درخشان شدند. لحظه اي بعد انواع 
 
و اقسام دسرهاي رنگارنگ روي ميز پديدار شد. انواع بستني با طعم هاي گوناگون ، کيک سيب ، نان قندي، شيريني خامه اي و شکلاتي، پيراشکي مربايي، کيک ميوه اي، توت فرنگي،  
ژله و بسياري دسرهاي خوشمزه ي ديگر. هري سرگرم خوردن نان قندي بود که گفتگوي بچه ها به خانواده ها کشيده شد. سيموس گفت :  
- من دورگه م . پدرم مشنگه . مادرم بعد از ازدواج به پدرم گفته که جادوگره . اين موضوع براي پدرم ضربه ي روحي بدي بوده .  
 همه خنديدند. رون گفت :  
- تو چي، نويل ؟  
 نويل گفت :  
- مادربزرگم که جادوگره منو بزرگ کرده . اما بقيه ي اعضاي خانواده سال ها فکر ميکردند من مشنگم . عموي بزرگم ، عمو آلجي هميشه منتظر فرصتي بود که منو تنها گير بياره و مجبورم کنه سحر و جادو کنم . يه بار توي اسکله ي بلک پول    سرمو زير آب کرد. چيزي نمونده بود خفه بشم . ولي هيچ بلايي سرم نيومد تا وقتي هشت سالم شد. يه بار عمو آلجي رو به شام دعوت کرده بوديم قوزک پامو گرفت و از پنجره ي طبقه ي بالا سروته آويزونم کرد.و وقتي انيد  ، عمه ي بزرگم بهش شيريني تعارف کرد حواسش پرت شد و پامو ول کرد.  
 
من توي هوا چرخيدم و روي جاده فرود اومدم . همه خوشحال بودند که به خير گذشته . مادربزرگم از خوشحالي گريه ميکرد. وقتي داشتم مي اومدم اين جا بايد قيافه هاشونو ميديدي. 
 
اونا فکر ميکردن که استعداد جادوگري من چندان تعريفي نداره . اما وقتي فهميدن من قراره به اين جا بيام عمو آلجي اون قدر خوشحال شده بود که يه وزغ برام خريد.  
 در سمت ديگر هري، هرميون و پرسي با هم سرگرم گفتگو بودند.  
- خدا کنه زودتر برن سر اصل مطلب چون خيلي چيزهاست که بايد ياد بگيريم . من که به تغيير شکل خيلي علاقمندم ، همون که يه چيزي رو به چيز ديگه اي تبديل ميکنن . البته ميدونم که خيلي سخته ....  
- فعلاً از چيزهاي ساده شروع ميکنين مثل تبديل کردن چوب کبريت به سوزن و از اين جور چيزها.  
 هري که گرمش شده بود و احساس خواب آلودگي ميکرد به ميز بزرگ نگاهي انداخت . هاگريد با حرص و ولع جامش را سر کشيد. پروفسور مک گونگال با پروفسور  
دامبلدور صحبت مي کرد و پروفسور کوييرل که دستار مسخره اي به سر داشت با يکي از اساتيد گفتگو ميکرد که پوست زردرنگ و بيني عقابي داشت و به مويش روغن زده بود.  
 ناگهان اتفاقي برق آسا به وقوع پيوست . استادي که بيني عقابي داشت از پشت دستار کوييرل نگاهي به چشم هاي هري انداخت و بلافاصله زخم روي پيشاني هري  
سوخت و تير کشيد. هري گفت :  
- آخ !  
 و بياختيار با دست پيشانيش را پوشاند. پرسي پرسيد:  
- چيشد؟  
- ه... هيچي .  
 سوزش ناگهاني پيشانيش به همان سرعتي که شروع شده بود از بين رفت . اما آن چه هري در نگاه آن استاد ديده بود فراموش شدني نبود. کاملاً روشن بود که به  
هيچ وجه از هري خوشش نمي آيد. هري از پرسي پرسيد:  
- اون استادي که داره با کوييرل حرف ميزنه کيه ؟  
- اِ ... پس تو پروفسور کوييرلو ميشناسي... تعجبي نداره که اين قدر عصبيه آخه پيش اسنيپ نشسته . اسنيپ استاد درس معجون هاست . ولي نميخواد اين درس رو تدريس کنه ....  
همه ميدونن که اون دنبال شغل کوييرله . اسنيپ درباره ي علوم سياه و پليد خيلي چيزها ميدونه .  
 هري مدتي به اسنيپ خيره شد ولي او ديگر به هري نگاه نکرد.  
 سرانجام باقي مانده ي دسرها نيز از درون ظرف ها ناپديد شدند و پروفسور دامبلدور دوباره از جايش برخاست . همه ساکت شده بودند. او گفت :  
- اٍٍهم .... حالا که همه سير شديم و رفع عطش کرديم بگذارين چند کلمه ي ديگر صحبت کنم . چند نکته اي هست که قبل از شروع ترم بايد متذکر بشم . سال اوليها بايد توجه داشته باشند که رفتن به داخل جنگلي که در محوطه ي مدرسه س براي همه ي دانش آموزان ممنوعه . شاگردان قديمي تر اين موضوع رو خوب ميدونن .  
 دامبلدور با چشم هاي درخشانش نگاهي به دوقلوهاي ويزلي کرد سپس چشم هايش برقي زد و گفت :  
- آقاي فيلچ که سرايدار اين جاست از من خواسته که به همه ي شما يادآوري کنم که توي کلاس ها و راهروها نبايد از جادو استفاده کنين .... تمرين کوييديچ هفته ي دوم ترم شروع مي شه . افرادي که علاقه دارن در اين مسابقات شرکت کنن بايد پيش خانم هوچ    برن . در آخر بايد بگم که امسال ورود به راهروي سمت راستي طبقه ي سوم قدغنه و هر کسي وارد اون جا بشه به طرز فجيعي ميميره .  
 هري و چند نفر ديگر خنديدند. هري آهسته از پرسي پرسيد:  
- راست ميگه ؟  
 پرسي که چيني به پيشانيش انداخته بود به دامبلدور نگاهي کرد و گفت :  
- بايد راست باشه . عجيبه چون وقتي از ما ميخواد به جايي نريم يه دليلي داره . مثلاً جنگل پر از موجودات خطرناکه . همه هم اينو ميدونن . اگه راهرويي خطرناک باشه حداقل به ما ارشدها بايد بگن .  
 دامبلدور با صداي بلند گفت :  
- حالا قبل از رفتن به خوابگاه ها بياين با هم سرود مدرسه رو بخونيم .  
 هري متوجه لبخند تصنعي ساير اساتيد شد. دامبلدور چوبدستيش را تکان داد انگار ميخواست مگسي را روي آن بّپراند بلافاصله روبان طلايي بلندي از انتهاي  
چوبدستيش بيرون آمد و مثل مار درازي در هوا پيچ و تاب خورد و به شکل کلماتي در فضا معلق ماند. دامبلدور گفت :  
- هر کسي هر ريتمي رو که ميخواد انتخاب کنه . شروع کنين :  
   
هاگواتز خوب و با وفا    دوست عزيز و با صفا  

   B   P   
   E   
   H    

هاگوارتز خوب و با حيا   درسي بده براي ما  
حتي اگه که پيريم   از زندگي دلگيريم  
ما همگي طالبيم   عاشق کارهاي جالبيم  
بعضيهامون بيموييم   سالم و پر نيروييم  
بعضيهامون جوونيم   ولي همگي ميدونيم  
توي سرهامون خاليه   پر از کرکهاي قاليه  
اون ؛قدر به ؛ما چيزياد بده   تا کله هامون باد بده .  
   
 همه ي جمعيت با هم سرود را تمام نکردند. دوقلوهاي ويزلي که با ريتم آرامي شبيه به مارش عزا سرود را ميخواندند. آخرين کساني بودند که خواندن سرود را به پايان  
رساندند. دامبلدور چند بيت آخر سرود را با چوبدستيش رهبري کرد و پس از پايان سرود دامبلدور نيز مثل سايرين با شور و شوق به کف زدن پرداخت . سرانجام در حالي که  
چشم هايش را پاک ميکرد گفت :  
- واي.... موسيقي.... جادويي فراتر از جادوهاي ماست . خب ديگه موقع خوابه . زودتر راه بيفتين .  
 دانش آموزان سال اول گروه گريفندور به دنبال پرسي حرکت کردند. از سرسراي بزرگ خارج شدند و از پله هاي مرمري بالا رفتند.  
 دوباره پاهاي هري سنگين شده بود. اما اين بار به دليل خستگي و پرخوري بود. او چنان خسته بود که هنگام عبور از کنار تابلوها از گفتگوها و اشاره هاي افراد داخل  
آن ها شگفت زده نشد. حتي از اين که پرسي دوبار آن ها را از در مخفي پشت صفحات کشويي و يک قاليچه ي ديوارکوب آويخته به ديوار عبور داد تعجبي نکرد.  
 آن ها همچنان از پله ها بالا ميرفتند. همه خسته و خواب آلود بودند و به زور راه ميرفتند. هري در اين فکر بود که چه قدر راه باقي مانده که ناگهان ايستادند. چندين  
عصاي متحرک روبه روي آن ها در هوا معلق بود. همين که پرسي قدمي به سوي آن ها برداشت عصاها به سويش پرتاب شدند. پرسي آهسته به دانش آموزان سال اول گفت :  
- اين بدعنقه ، روح مزاحم قلعه س .  
 سپس با صداي بلند گفت :  
- بدعنق ، خودتو نشون بده .  
 ناگهان صدايي شبيه به صداي خالي شدن هواي درون بادکنک به گوش رسيد. پرسي گفت :  
- نکنه مي خواي بارون خون آلود رو صدا کنم .  
 صداي عجيبي به گوش رسيد و مرد کوچکي که چهار زانو در هوا معلق بود و در دست راستش عصايي داشت پديدار شد. خنده اي شيطاني کرد و گفت :  
- واي.... سال اوليهاي پخمه رو ببين .... چه قدر جالبه !  
 ناگهان به سوي آن ها حمله ور شد و آن ها سرشان را پايين آوردند. پرسي با عصبانيت گفت :  
- بدعنق ، دارم جدي مي گم . زودتر برو پي کارت وگرنه همه چيز رو به بارون مي گم .  
 بدعنق شکلکي درآورد، عصاها را روي سر نويل انداخت و با شتاب خارج شد. پرسي دوباره راه افتاد و گفت :  
- بهتره مواظب بدعنق باشين . فقط از بارون خون آلود حساب ميبره . حتي به حرف ارشدها هم گوش نمي ده .  
 در انتهاي همان راهرو تابلوي زن چاقي با لباس ابريشمي صورتي رنگ به ديوار آويخته بود. زن پرسيد:  
- اسم رمز؟  
 پرسي گفت :  
- کاپيوت دارکونيس !  
 تابلو به سمت جلو چرخيد و حفره ي دايره اي شکلي در ديوار نمايان شد. همه با زور و تقلا خود را از آن بالا کشيدند. نويل موفق نميشد و نياز داشت يک نفر برايش  
قلاب بگيرد. آن گاه وارد سالن عمومي گريفندور شدند. اين سالن ، دنج و دايره اي شکل بود و در آن مبل هاي راحتي بي شماري ديده مي شد.  
 پرسي دخترها را از يک در و پسرها را از در ديگري به سمت خوابگاه هايشان هدايت کرد. سرانجام پس از بالا رفتن از يک پلکان مارپيچي که بيترديد در يکي از برج هاي قلعه قرار داشت به خوابگاهشان رسيدند. پنج تختخواب در خوابگاه بود که چهار طرف هريک با پرده هاي مخملي سرخ رنگ پوشيده شده بود. قبلاً چمدان هايشان به آن جا منتقل شده بودند. همه چنان خسته بودند که نميتوانستند با هم صحبت کنند. خيلي زود لباس هاي خوابشان را پوشيدند و به رختخواب رفتند. رون پرده ي تختش را کنار زد و آهسته گفت :  
- برو بيرون خال خالي. داره ملافه هامو مي جوه .  
 هري ميخواست از رون بپرسد نان قندي خورده است يا نه ، اما پيش از آن به خواب عميقي فرو رفت . از آن جا که هري پرخوري کرده بود، خواب عجيبي ديد. خواب ديد دستار پروفسور کوييرل را روي سرش گذاشته و دستار با او صحبت م کند. دستار به او ميگفت که بايد فوراً به گروه اسليترين برود، اما هري مخالفت ميکرد. دستار سنگين و سنگين تر ميشد. ميخواست آن را از سرش بردارد اما دستار به سرش قفل شده بود و سرش را درد ميآورد. همان طور که با دستار کلنجار ميرفت چشمش به مالفوي افتاد که به او پوزخند ميزد. بعد مالفوي رويش را به اسنيپ ، استاد بينيعقابي کرد. اسنيپ خنده ي بلند و بيروحي کرد و بعد صداي انفجاري به گوش رسيد. هري که عرق کرده بود و ميلرزيد از خواب پريد. غلتي زد و دوباره به خواب رفت . صبح روز بعد که از خواب بيدار شد، خوابش را به ياد نداشت .  
   
 


 
   
  
   
 اون جا رو نگاه کن !  
- کجا رو؟  
- همون پسره که پيش اون پسر موقرمزه وايساده .  
- همون که عينک داره ؟  
- قيافه شو ديدي؟  
- جاي زخمشو ديدي؟  
 روز بعد همين که هري از خوابگاه بيرون آمد پ پچ هاي دانش آموزان شروع شد. بعضيها بيرون در کلاس ها صف مي کشيدند و روي پنجه ي پا بلند ميشدند تا او را ببينند. بعضي ديگر شانه به شانه اش در راهروها ميآمدند و به او زل ميزدند. هري آرزو ميکرد آن ها از اين کار دست بردارند. زيرا تمام حواسش در پي پيدا کردن مسير کلاس هايش بود.  
 هاگوارتز صد و چهل و دو پلکان داشت . پلکان هاي عريض و طويل ، باريک و فکسني، پلکان هايي که روزهاي جمعه به جاي متفاوتي منتهي ميشدند، پلکان هايي که چند پله ي وسطشان ناپديد شده بود و بايد به خاطر ميسپردند که از روي آن ها بپرند. از بعضي از درها بايد مؤدبانه خواهش ميکردند که باز شوند. درهاي ديگري بودند که بايد نقطه ي معيني از آن ها را قلقلک ميدادند. بعضي از درها اصلاً در نبودند و ظاهرشان شبيه به در بود. پيدا کردن محل اشياء نيز کار سختي بود زيرا به نظر ميرسيد که همه چيز دائم در حال حرکت و تغييرند.  
 تصويرهاي درون نقاشي ها مرتب به ديدن هم مي رفتند و هري ترديدي نداشت که زره ها و کلاه خودها نيز ميتوانند حرکت کنند.  
 ارواح نيز به آن ها کمکي نميکردند. هر بار که ميخواستند دري را باز کنند ناگهان روحي از آن خارج ميشد که واقعاً غيرمنتظره و ترسناک بود. نيک سربريده هميشه با خوشرويي به گريفندور هاي تازه وارد جهت صحيح را نشان ميداد اما بدعنق روحي مزاحم بود. اگر کلاسشان دير مي شد و از او کمک ميخواستند با دو در قفل يا يک پلکان انحرافي ديگر مواجه ميشدند.  او سطل آشغال را روي سر دانش آموزان خالي ميکرد، فرش را از زير پايشان مي کشيد و به سوي آن ها گچ پرتاب ميکرد. يواشکي از پشت سر به  
آن ها نزديک مي شد، بيني شان را محکم مي گرفت و با جيغ و فرياد ميگفت :  
- دماغتو گرفتم !  
 اگر يک نفر پيدا ميشد که از بدعنق بدتر باشد آن يک نفر کسي نبود جز آرگوس فيلچ   ، سرايدار مدرسه .  
 هري و رون در صبح اولين روز مدرسه آن روي فيلچ را ديدند. او آن ها را هنگام باز کردن دري گير انداخت که متأسفانه در ورودي به راهروي ممنوع طبقه ي سوم بود.  
او باور نکرد که آن ها راهشان را گم کرده اند و تصور ميکرد که عمداً قصد بازکردن آن در را داشته اند. آن ها را تهديد کرد که در دخمه ها زندانيشان ميکند که سر بزنگاه پروفسور کوييرل از راه رسيد و نجاتشان داد.  
 فيلچ گربه اي به نام خانم نوريس داشت که تيره رنگ ، بسيار لاغر و نحيف بود. چشم هاي درشت و ورقلمبيده اش درست مثل چشم هاي فيلچ بود. گربه به تنهايي در راهروها گشت ميزد و اگر کسي از مقررات تخلف ميکرد يا دست از پا خطا ميکرد، فوراً فيلچ را خبر ميکرد و او دو ثانيه بعد خس خس کنان در مقابلشان سبز ميشد. بعد از دوقلوهاي ويزلي، فيلچ تنها کسي بود که جاي همه ي راهروها و درهاي مخفي را ميدانست و ميتوانست به سرعت خود را به هرجا که ميخواست برساند. همه ي دانش آموزان از فيلچ متنفر بودند و منتظر فرصتي بودند که بتوانند به خانم نوريس يک لگد جانانه بزنند.  
 خلاصه وقتي کلاس هايشان را پيدا ميکردند ميبايست به درس ها ميرسيدند. هري خيلي زود فهميد که چيزهاي زيادي را بايد ياد بگيرند و جاوگري در تکان دادن  
چوبدستي و بر زبان آوردن چند کلمه ي مسخره خلاصه نمي شود.  
 آن ها بايد نيمه شب هر چهارشنبه با تلسکوپ هايشان آسمان را بررسي ميکردند. بايد نام ستاره هاي مختلف و حرکت سياره ها را ياد ميگرفتند. سه بار در هفته به گلخانه ي پشت قلعه ميرفتند تا درس گياه شناسي را فرا گيرند. پروفسور اسپروت   ، ساحره ي کوتاه قامت و چاقي بود که طريقه ي مراقبت از قارچ ها و گياهان دارويي و همچنين خواص و کاربرد آن ها را تدريس مي کرد.  
 بيترديد خسته کننده ترين درس آن ها تاريخ جادوگري بود، تنها درسي که يک روح آن را تدريس ميکرد. پروفسور بينز   که پيش از مرگش بسيار پير شده بود يک روز کنار بخاري ديواري دفترش به خواب رفت و صبح روز بعد وقتي ميخواست براي تدريس به کلاس برود فراموش کرد جسمش را نيز با خود ببرد. او سر کلاس بيوقفه حرف ميزد و دانش آموزان با سرعت اسامي و تاريخ ها را يادداشت ميکردند. آخر سر هم امريک    پليد و اوريک    خل و چل را جابه جا نوشتند.  

   A   F    
   S    

 پروفسور فليت ويک   ، استاد درس وردهاي جادويي، جادوگر کوچک اندامي بود. براي اين که بتواند از پشت ميزش دانش آموزان را ببيند ناچار بود يک خروار کتاب زير  
پايش بگذارد.  
 او در اولين جلسه ي درس فهرست اسامي را برداشت و تا چشمش به اسم هري افتاد از هيجان جيغي کشيد و از روي کتاب ها پايين افتاد. رفتار پروفسور مک گونگال نيز  
متفاوت بود. هري درست حدس زده بود. او استادي نبود که بشود از دستوراتش سرپيچي کرد. او خشک ، مقرراتي و باهوش بود و از همان لحظه اي که وارد کلاس شد با  
دانش آموزان بداخلاقي کرد و به سرزنش و ملامت آن ها پرداخت . او گفت :  
- تغييرشکل يکي از پيچيده ترين و خطرناکترين جادوهاييه که توي هاگوارتز ياد ميگيرين و بهتون بگم ، هرکس توي کلاس من بازيگوشي کنه و بخواد وقت تلف کنه از کلاس بيرون مي ره و ديگه م بر نميگرده .  
 آن گاه ميزش را تبديل به يک خوک کرد و دوباره آن را به شکل اولش درآورد. همه ي دانش آموزان تحت تأثير قرار گرفته بودند و بي صبرانه منتظر لحظه اي بودند که نوبت خودشان برسد. اما خيلي زود فهميدند که به اين زودي نميتوانند اسباب و اثاثيه را تبديل به جانوران بکنند. پس از آن که از يک مبحث دشوار يادداشت برداشتند پروفسور مک گونگال به هر يک از آن ها يک کبريت داد تا آن را تبديل به سوزن بکنند.  
 در پايان کلاس تنها کبريتي که تغيير کرده بود، کبريت هرميون بود. پروفسور مک گوناگال آن را به همه نشان داد که ببينند چه طور نوکتيز و نقره اي شده است .  
سپس لبخند خشکي به هرميون زد.  
 کلاس دفاع در برابر جادوي سياه يکي از درس هايي بود که همه انتظارش را ميکشيدند. اما درس هاي کوييرل کمي مضحک و مسخره از آب درآمد. در کلاس درس  
بوي سير پيچيده بود. همه ميگفتند اين بو براي دفع خون آشامي است که در روماني با آن درگير شده و هميشه از اين واهمه دارد که روزي دوباره به سراغش بيايد.  
 دستارش را نيز به گفته ي خودش يک شاهزاده ي آفريقايي براي تشکر به او هديه داده بود زيرا او شّر يک زامبي   را از سر آن ها کم کرده بود. اما هيچ يک از دانش آموزان حرف او را باور نميکردند زيرا يک بار که سيموس مشتاقانه از او درباره ي چگونگي غلبه اش بر زامبي پرسيد کوييرل سرخ شد و موضوع صحبت را عوض کرد و درباره ي وضع هوا حرف زد يک بار متوجه شدند که بوي سير از دستارش به مشام ميرسد. دوقلوهاي ويزلي ميگفتند او دستارش را پر از سير مي کند که هرجا ميرود در امان باشد.  
 هري وقتي متوجه شد که از ديگران عقب نيست نفس راحتي کشيد. بسياري از دانش آموزان در خانواده هاي مشنگ بزرگ شده بودند و مثل هري نميدانستند که  
جادوگر يا ساحره اند. مطالب متعدد و گوناگوني را بايد ياد مي گرفتند که حتي رون نيز از آن ها بياطلاع بود.  
 روز جمعه براي هري و رون روز مهمي بود، زيرا موفق شدند بدون گم شدن خود را به سرسراي بزرگ برسانند. آن دو مشغول خوردن صبحانه شدند و هري که توي  
حليمش شکر ميريخت گفت :  
- امروز چه درسي داريم ؟  
 رون گفت :  
- درس معجون ها. دو جلسه پشت هم ! در ضمن کلاسمون با اسليترين ها مشترکه . اسنيپ رئيس اسليترين هاست . همه ميگن خيلي هواشونو داره . حالا معلوم مي شه .  
- کاشکي مک گونگال هم يه ذره هواي ما رو داشت .  
 پروفسور مک گونگال رئيس گروه گريفندور بود با اين حال روز قبل به آن ها تکليف سنگيني داده بود. درست در همان لحظه مرسولات پستي از راه رسيد. هري ديگر به شکل نامتعارف تحويل نامه ها عادت کرده بود. اما صبح روز اول هنگامي که صد جغد هنگام صبحانه همه با هم از پنجره ي سرسراي بزرگ وارد شدند و با چرخيدن دور ميزها صاحبان خود را پيدا کردند و نامه ها و بسته ها را در دامن آن ها انداختند او بسيار متعجب شد.  
 هدويگ هنوز براي هري چيزي نياورده بود. گاهي اوقات به سرسراي بزرگ ميآمد، به گوش هري نوک مي زد و يک تکه نان برشته ميخورد. سپس همراه بقيه ي  
جغدها به جغدداني ميرفت که بخوابد. اما آن روز پروازکنان از بالاي ظرف شکر و مربا گذشت و يادداشتي را در بشقاب هري انداخت . هري فوراً آن را باز کرد و خواند. در نامه با خط  
خرچنگ قورباغه اي نوشته بود:  
هري عزيز،  
 ميدونم که جمعه بعدازظهر بيکاري. اگه دوست داشتي ساعت سه بيا پيش من که با هم عصرونه بخوريم . دلم ميخواد همه ي چيزهايي که توي هفته ي اول برات پيش اومده واسم تعريف کني. جواب نامه رو بده به هدويگ که برام بياره .  
هاگريد  
 هري قلم پر رون را قرض گرفت و پشت يادداشت نوشت : باشه ، حتًما ميام ، فعًلا خداحافظ . سپس هدويگ را روانه کرد تا نامه را به دست هاگريد برساند.  
 کلاس معجون ها بدترين کلاس هري بود اما خوشبختانه فکر قرار ملاقاتش با هاگريد اندکي مايه ي آرامشش مي شد.  
 در جشن اول ترم هري گمان کرده بود اسنيپ از او خوشش نميآيد ولي در پايان اولين جلسه ي درس معجون ها هري متوجه اشتباه خود شد زيرا پروفسور اسنيپ از هري بدش نميآمد بلکه از او متنفر بود. کلاس درس معجون ها در بخش پاييني قلعه بود و بدون جانورهاي بدترکيبي که درون محفظه هاي شيشه اي در اين جا و آن جا به چشم مي خوردند نيز وحشتناک و رعب آور به نظر ميرسيد.  
 اسنيپ هم مانند فليت ويک با برداشتن فهرست اسامي کلاسش را آغاز کرد و مثل او با ديدن نام هري مکثي کرد و گفت :  
 - که اين طور! هري پاتر چهره ي سرشناس جديد ما.  
 دراکو مالفوي و دوستانش کراب و گويل دستشان را جلوي دهانشان گرفتند و پوزخند زدند. اسنيپ پس از خواندن اسامي سرش را بلند کرد و به دانش آموزان نگريست .  
چشم هايش مثل چشم هاي هاگريد مشکي بود اما گرمي و صميميت او را نداشت . بيروح و تاريک بود و بيننده را به ياد يک تونل تاريک ميانداخت . او صحبت هايش را چنين آغاز  
کرد:  
- شما در اين کلاس حاضر شدين که علم دقيق و هنر ظريف معجون سازي رو ياد بگيرين .  

   B    
   E    
   U   
   F     
   روحي که به عقيده ي سياه پوستان آفريقا به بدن مرده حلول مي کند و به آن جان تازه ميبخشد.  

صدايش چنان ضعيف بود که به نظر ميرسيد پچ پچ ميکند اما همه ، حرف هايش را مي شنيدند. اسنيپ هم مانند پروفسور مک گونگال به راحتي توانست کلاس را اداره  
کند و دانش آموزان را ساکت نگه دارد. او ادامه داد:  
- شايد کسي باورش نشه که اين درس نوعي سحر و جادوست چون اين جا ما با حرکت هاي مسخره ي چوبدستي کاري نداريم . من از شما توقع ندارم بتونين زيبايي پاتيلي رو درک کنين که محتوياتش آروم آروم ميجوشه و روش کف هاي درخشاني جمع مي شه يا تأثير دقيق مايعاتي رو تشخيص بدين که توي رگ ها نفوذ ميکنه ، مغزها رو جادو ميکنه و حواس رو مختل م کنه ... من قادرم به شما آموزش بدم که چه طور شهرت رو داخل بطري کنين چه طور افتخار دم کنين و حتي چه طور جلوي مرگ رو بگيرين البته مشروط به اين که شما مثل شاگردهاي سابقم خنگ و کودن نباشين .  
 پس از صحبت هاي اسنيپ همه ساکت تر از قبل شدند. هري و رون که از تعجب ابروهايشان را بالا برده بودند نگاهي به هم کردند. هرميون گرنجر روي نيمکتي  
نشسته بود و بيصبرانه منتظر فرصتي بود که ثابت کند خنگ و کودن نيست . ناگهان اسنيپ گفت :  
- پاتر اگه ريشه ي آسياب شده ي گل سوسن رو به محلول دم کرده ي گياه افسنتين اضافه کنيم چي بدست مياد؟  
 ريشه ي آسياب شده ي چي با محلول دم کرده چي؟ هري نگاهي به رون انداخت او نيز مثل خودش گيج شده بود ولي هرميون دستش را بلند کرده بود که به سؤال پاسخ  
گويد. هري گفت :  
- آقا نميدونم .  
 اسنيپ پوزخندي زد و گفت :  
- نه بابا، شهرت خشک و خالي هم فايده اي نداره .  
 اسنيپ توجهي به هرميون که دستش را بالا برده بود نکرد و ادامه داد:  
- خب پاتر، بگذار يه چيز ديگه بپرسم . اگه پادزهر بيزوار لازم داشته باشيم کجا بايد دنبالش بگرديم ؟  
 مالفوي، کراب و گويل به هري خنديدند اما او به آن ها توجهي نميکرد. هري دوباره گفت :  
- نميدونم آقا.  
- فکر مي کردم قبل از اومدن به اين جا يه نگاهي به کتاب هات کردي !  
 هري خيلي به خود فشار آورد تا توانست مستقيم در چشم هاي بيروح او نگاه کند. او در خانه ي دورسلي ها به کتاب هايش نگاهي انداخته بود اما اسنيپ توقع داشت او  
همه ي کتاب هزار قارچ و گياه دارويي را از حفظ باشد.  
 اين بار هم اسنيپ به دست هرميون که در هوا بالا و پايين ميرفت توجهي نکرد و ادامه داد:  
- پاتر، بگو ببينم گياه تاج الملوک با زهر گرگ چه فرقي داره ؟  
 دوباره هرميون از جايش بلند شد و دستش را بالا برد. هري آهسته گفت :  
- نمي دونم ولي مثل اين که هرميون ميدوني. چرا از اون سؤال نميکنين ؟  
 چند نفر خنديدند. سيموس به هري نگاه کرد و به او چشمک زد ولي اسنيپ اصلاً راضي و خشنود به نظر نميرسيد. با بدخلقي از هرميون خواست که بنشيند و به هري  
گفت :  
- پاتر، محض اطلاعت بگم که از گل سوسن و گياه افسنتين معجون خواب آوري درست ميکنن به اسم شربت زنگي فلاکت بار که خيلي قوي و مؤثره . پادزهر بيزوار هم سنگيه که از معده ي بز بيرون ميارن و جون انسان رو در برابر بسياري از سم ها محافظت ميکنه . تاج الملوک و زهر گرک هم هر دو گياهند که به نام گل آلاله هم معروفند. خب پس چرا يادداشت نميکنين ؟  
 بلافاصله همه قلم پر و کاغذ پوستيشان را برداشتند و همهمه اي در کلاس برپا شد. اسنيپ با صداي بلندي گفت :  
- به علت گستاخي پاتر يک امتياز از گروه گريفندور کم مي کنم .  
 پس از شروع درس وضع گريفندوريها چندان بهتر نشد. اسنيپ کلاس را به گروه هاي دونفري تقسيم کرد تا سرگرم تهيه ي معجوني براي درمان جوش بشوند. با شنل سياه و بلندش در کلاس قدم ميزد و از دانش آموزان که يا مشغول وزن کردن گزنه هاي خشک بودند يا دندان مار خرد ميکردند ايراد ميگرفت . تنها کسي که اسنيپ از او ايراد نميگرفت مالفوي بود. به نظر ميرسيد از او خوشش ميآيد. هنگامي که به ديگران گفت که به پاتيل مالفوي نگاه کنند که چه قدر عالي حلزون هاي شاخ دارش را آب پز کرده است ، دود سبز رنگي در دخمه پيچيد و صداي فيس فيس به گوش رسيد. بر اثر سهل انگاري نويل ، پاتيل سيموس ذوب شده بود و روي سنگفرش دخمه سرازير بود و به پاي هرکه ميرسيد کفشش را سوراخ ميکرد. در ظرف چند ثانيه همه ي دانش آموزان کلاس روي چهارپايه هايشان ايستاده بودند. در اين ميان رداي نويل در اثر واژگون شدن پاتيل آغشته به  
معجون شد و جوش هاي ملتهب و قرمزي روي دست و پايش پديدار گشت . نويل از درد ناله و زاري ميکرد. اسنيپ با عصبانيت به نويل گفت :  
- اي پسر احمق !  
 سپس چوبدستيش را تکان داد و بلافاصله سنگفرش دخمه را پاک و تميز کرد. سپس رو به نويل کرد و گفت :  
- حتماً قبل از برداشتن پاتيل از روي آتيش ، تيغ هاي جوجه تيغي رو توش ريختي !  
 در همان لحظه روي بيني نويل چند جوش پديدار شد و نويل همچنان ناله ميکرد. اسنيپ به تندي به سيموس فت :  
- زودتر اينو به درمانگاه برسون .  
 آن گاه دور هري و رون که در مجاور نويل مشغول کار بودند چرخي زد و گفت :  
- آهاي پاتر، چرا بهش نگفتي تيغ ها رو توي پاتيل نريزه ؟ فکر کردي اگه اون کارشو اشتباه انجام بده به نفع تو ميشه ؟ اين اشتباه تو باعث شد گريفندور يه امتياز ديگه از دست بده .  
 اين واقعاً بيانصافي بود و چيزي نمانده بود هري اعتراض کند اما رون از پشت سر به او سقلمه اي زد و آهسته گفت :  
- ولش کن ، ادامه نده . شنيده م اسنيپ خيلي عصباني و بداخلاق مي شه .  
 يک ساعت بعد آن ها از پله ها بالا رفتند و از دخمه خارج شدند. هري در فکر بود و حوصله ي انجام هيچ کاري را نداشت . در هفته ي اول او باعث کم شدن دو امتياز از  
گروه گريفندور شده بود. چرا اسنيپ آن قدر از او متنفر بود؟  
 *** 
 رون گفت :  
- بيخيال ، هري، اصلاً خودتو ناراحت نکن . اسنيپ هميشه از فرد و جرج هم امتياز کم ميکنه . راستي ميشه منم با تو به ديدن هاگريد بيام ؟  
 ساعت پنج دقيقه به سه آن دو از قلعه خارج شدند و از محوطه گذشتند. هاگريد در يک کلبه ي چوبي کوچک در حاشيه ي جنگل ممنوع زندگي ميکرد. يک کمان  
تفنگي و يک جفت گالش کنار در کلبه به چشم ميخورد.  
 وقتي ري در زد صداي کشيده شدن ناخن و پارس سگي از داخل خانه شنيده شد. بعد صداي هاگريد را شنيدند که ميگفت :  
- برگرد، فنگ   ، برگرد!  
 در باز شد و چهره ي پرموي هاگريد در آستانه ي در پديدار شد. هاگريد گفت :  
- يه دقيقه صبر کنين ! فنگ ، برو عقب ، برو عقب ديگه .  
 هاگريد قلاده ي سگ سياه و عظيم الجثه ي شکاري را محکم گرفت و آن ها را به داخل کلبه اش راهنمايي کرد.  
 کلبه ي هاگريد يک اتاق بيش تر نداشت و از سقف آن قرقاول و ژامبون آويزان بود. يک کتري مسي روي آتش ميجوشيد. در گوشه ي اتاق يک تخت بزرگ بود که  
روي آن يک لحاف وصله پينه دار افتاده بود. هاگريد گفت :  
- راحت باشين .  
 در همان لحظه قلاده ي سگ شکاري را رها کرد و سگ به سمت رون رفت و گوشش را ليسيد. آن سگ هم مثل هاگريد آن طور که ظاهرش نشان ميداد وحشي  
نبود. هاگريد در يک قوري بزرگ آب جوش ريخت و کيک هاي کشمشي را در يک بشقاب گذاشت . هري گفت :  
- اين دوستم رونه .  
 هاگريد به کک مک هاي رون نگاهي کرد و گفت :  
- يه ويزلي ديگه ، درسته ؟ من نصف عمرمو صرف بيرون کردن برادرهاي دوقلوي تو از جنگل کرده م .  
 کيک هاي کشمشي مثل سنگ بودند اما هري و رون به روي خود نياوردند و وانمود کردند از خوردن آن ها لذت مي برند و در همان حال درباره ي کلاس هايشان توضيح  
دادند. سگ شکاري سرش را روي زانوي هري گذاشت و ردايش را با بزاقش خيس کرد. وقتي هاگريد به فيلچ لقب پير خرفت را داد، هري و رون خوشحال شدند. هاگريد گفت :  
- راستي اون گربه هه ... منظورم خانم نوريسه .... دلم ميخواد يه بار فنگ رو بفرستم سراغش آخه هر وقت ميرم توي قلعه مثل سايه دنبالم مياد. يه لحظه از دستش خلاصي ندارم .  
فيلچ اونو وادار به اين کارها مي کنه .  
 هري ماجراي کلاس اسنيپ را براي هاگريد تعريف کرد و هاگريد نيز مانند رون به او گفت که جاي نگراني وجود ندارد زيرا به ندرت ممکن است اسنيپ از کسي  
خوشش بيايد. هري گفت :  
- ولي مثل اين که واقعاً از من متنفره .  
 هاگريد گفت :  
- چرند نگو! چرا بايد از تو متنفر باشه ؟  
 اما هري متوجه شد که هاگريد هنگام گفتن اين جمله نگاهش را از او ميدزدد. هاگريد از رون پرسيد:  
- راستي داداشت چه طوره ؟ چارلي رو مي گم . من خيلي دوستش دارم . با حيوونا خيلي جوره .  
 هري نمي دانست هاگريد عمداً موضوع صحبت را عوض ميکرد يا اتفاقي بود. رون شروع کرد به توضيح دادن درس هاي چارلي درباره ي اژدها و هري تکه روزنامه اي را  
که روي ميز کنار رو قوري بود، برداشت . يک تکه از روزنامه ي پيام امروز بود. در آن نوشته بود:  
   
آخرين خبر از سرقت گرينگوتز  
 تحقيقات پيرامون سرقت گرينگوتز در تاريخ سي و يک ژوييه همچنان ادامه دارد. عموماً بر اين عقيده اند که جادوگر يا  
ساحره هاي ناشناسي از دنياي سياه در اين سرقت دست داشته اند.  
 جن هاي گرينگوتز امروز به صراحت اعلام کردند هيچ چيز به سرقت نرفته است و در واقع گاوصندوق مورد نظر سارقين  
همان روز خالي شده است .  
 امروز بعدازظهر جن سخنگوي گرينگوتز اظهار داشت : ما اعلام نميکنيم که درون گاوصندوق چه بوده است بنابراين به  
صلاح خودتان است که پيرامون اين موضوع کنجکاوي نکنيد.  
   
 هري به ياد حرف رون در قطار افتاد که گفته بود يک نفر قصد سرقت از گرينگوتز را داشته اما درباره ي تاريخ آن صحبتي نکرده بود. هري گفت :  
- هاگريد، سرقت گرينگوتز روز تولد من اتفاق افتاده . شايد دقيقاً همون وقتي بوده که ما اون جا بوديم .  
 هري اين بار ديگر ترديدي نداشت که هاگريد از نگاه کردن به چشم هاي هري خودداري ميکند. زيرلب غرولندي کرد و يک کيک کشمشي ديگر به او تعارف کرد. هر دوباره خبر را خواند. گاوصندوق مورد نظر سارقين همان روز خالي شده است . اگر برداشتن آن بسته ي کوچک و کثيف خالي کردن محسوب شود، هاگريد گاوصندوق شماره ي هفتصد و سيزده را خالي کرده بود. آيا آن بسته همان چيزي بود که سارقين به دنبالش بودند؟  
 هنگامي که هري و رون به سمت قلعه پيش ميرفتند جيب هايشان پر از کيک هاي کشمشي بود که هاگريد به زور به آن ها داده بود و آن ها نيز مؤدبانه پذيرفته بودند.  
هري در اين فکر بود که هيچ يک از درس هاي مدرسه به اندازه ي صرف عصرانه با هاگريد فکر او را مشغول نکرده است . آيا هاگريد آن بسته را درست به موقع برداشته بود؟ اکنون آن بسته کجا بود؟ آيا هاگريد درباره ي اسنيپ چيزي ميدانست که نميخواست به هري بگويد؟  

   F   

 


 
   
  
   
 قبل از آشنايي با مالفوي هري تصور ميکرد در اين دنيا از هيچ کس بيش تر از دادلي متنفر نيست . اما دانش آموزان سال اول گريفندور فقط در کلاس معجون ها با گروه  
اسليترين هم کلاس بودند، براي همين ناچار نبودند با مالفوي ارتباط برقرار کنند يا دست کم خودشان به اين ارتباط علاقه اي نداشتند، تا روزي که اعلاميه اي بر تابلوي اعلانات سالن  
عمومي گريفندور همه را به خشم آورد. کلاس هاي پرواز از روز پنج شنبه آغاز ميشد و قرار بود گريفندور و اسليترين با هم در اين کلاس ها شرکت کنند. هري با بدبيني گفت :  
- عاليه . همينو کم داشتم که موقع يادگرفتن پرواز جلوي مالفوي ضايع بشم .  
 هري براي يادگيري پرواز بيش از بقيه ي درس ها مشتاق بود و انتظارش را ميکشيد. رون با حالتي منطقي گفت :  
- حالا از کجا معلوم که جلوشون ضايع بشي؟ درسته که مالفوي هميشه مي گه بازي کوييديچ رو خيلي خوب بلده ولي شرط مي بندم همه ش حرفه .  
 در واقع مالفوي درباره ي پرواز حرف هاي زيادي زده بود. او با صداي بلند غرولند ميکرد که چرا دانش آموزان سال اول نميتوانند عضو تيم کوييديچ بشوند. ماجراهاي اغراق آميزي سرهم ميکرد که همه ي آن ها به اين جا ختم ميشد که او سوار بر جاروي پرنده اش از مشنگ هايي که با هليکوپتر او را تعقيب ميکرده اند گريخته است . البته مالفوي تنها کسي نبود که از اين حرف ها ميزد. سيموس فينيگان نيز با آب و تاب تعريف ميکرد که تمام دوران کوديکش در حومه ي شهر سرگرم جارو سواري بوده است . حتي رون هم اگر شنونده پيدا ميکرد ماجراي پروازش را با جاروي قديمي چارلي و تصادفش با يک کايت سوار را تعريف ميکرد. همه ي کساني که در خانواده هاي جادوگري پرورش يافته بودند مرتب درباره ي کوييديچ صحبت ميکردند. يک بار رون و دين توماس   ، يکي از کساني که در خوابگاهشان بود، بر سر بازي فوتبال جر و بحث کردند. در نظر رون مسابقه اي که يک توپ بيش تر نداشت و کسي نميتوانست پرواز کند هيچ جذابيتي نداشت . هري يک بار رون را ديده بود که به پوستر دين که بازيکنان تيم فوتبال وستهام را نشان ميداد سيخونک مي زد تا آن ها را وادار به حرکت کند.  
 نويل هيچ وقت سوار جاروي پرنده نشده بود زيرا مادربزرگش به او اجازه نميداد به سراغ جاروهاي پرنده برود. هري به مادربزرگ نويل حق ميداد زيرا نويل هنگامي که 
 
بر روي دو پايش روي زمين سفت و محکم گام برميداشت نيز دائم زمين مي خورد و آسيب مي ديد.  
 هرميون گرنجر نيز به اندازه ي نويل از پرواز کردن مضطرب بود، زيرا اين کار را نميتوانست با مطالعه ي کتاب ها بياموزد البته اين بدين معنا نبود که او سعيش را نکرده است . روز پنج شنبه هنگام صرف صبحانه هرميون آن قدر درباره ي کتابي به نام کوييديچ در گذر زمان و نکات مفيد در يادگيري پرواز صحبت کرد که حوصله ي همه را سر برد. نويل تنها کسي بود که به حرف هاي او گوش ميداد تا شايد چيزي ياد بگيرد که بتواند خودش را روي دسته جارو نگه دارد. با رسيدن مرسولات پستي صحبت هاي هرميون نيمه تمام ماند و مايه ي خوشحالي همه شد.  
 هري بعد از يادداشت هاگريد هيچ نامه اي دريافت نکرده بود و ناگفته نماند که مالفوي به اين نکته پي برده بود. جغد عقاب مانند مالفوي هميشه از خانه برايش شيريني  
مي آورد و او نيز با غرور و افتخار بسته اش را سر ميز اسليترين باز مي کرد.  
 يک جغد معمولي بسته اي را که مادربزرگ نويل فرستاده بود آورد. نويل با شور و شوق آن را باز کرد و به ديگران نشان داد. داخل بسته يک توپ بلورين کمي بزرگ تر  
از تيله بود. به نظر ميرسيد داخل آن پر از دود سفيد است . نويل گفت :  
- اين يه يادآوره . مادربزرگم چون ميدونه من فراموشکارم اينو برام فرستاده . اگه آدم چيزي رو فراموش کرده باشه اين يادآور به آدم تذکر ميده . ببينين ! بايد محکم توي دستمون نگهش داريم اگه چيزي رو يادمون رفته باشه قرمز مي شه .  
 در همان لحظه يادآور قرمز شد. احتمالاً نويل چيزي را فراموش کرده بود. نويل سعي ميکرد به ياد آورد چه چيز را فراموش کرده است که مالفوي هنگام گذشتن از  
کنار ميز گريفندور يادآور را از دستش قاپيد. هري و رون بلافاصله از جا پريدند. آن ها به دنبال بهانه اي براي دعوا کردن با مالفوي بودند. اما پروفسور مک گونگال که سريع تر از ساير  
اساتيد متوجه خطر درگيري شده بود مثل برق خودش را رساند و گفت :  
- چه خبره ؟  
- استاد، مالفوي يادآور منو برداشته .  
 مالفوي اخم هايش را در هم کشيد و يادآور را روي ميز گذاشت و گفت :  
- فقط ميخواستم بهش نگاه کنم .  
 مالفوي اين را گفت و همراه با کراب و گويل از سرسراي بزرگ بيرون رفت .  
 *** 

   D  T    

ساعت سه و نيم بعدازظهر همان روز هري و رون به اتفاق ساير دانش آموزان گريفندور شتابان از پله هاي ورودي پايين رفتند و براي اولين جلسه درس پرواز وارد محوطه شدند. هوا صاف بود و نسيم ملايمي ميوزيد. چمن هاي زمين شيب داري که از آن پايين مي رفتند با وزش نسيم تکان مي خوردند. پس از گذشتن از زمين شيب دار به يک محوطه ي چمن هموار رسيدند که روبه روي جنگل ممنوع بود. درخت هاي تيره وتار جنگل ممنوع در وزش باد تکان ميخوردند.  
 گروه اسليترين زودتر از آن ها رسيده بودند. بيست جاروي پرنده در يک رديف کنار هم چيده شده بودند. هري از فرد و جرج شنيده بود که جاروهاي مدرسه چندان  
تعريفي ندارند، زيرا هنگام پرواز يا مي لرزيدند يا کمي به سمت چپ متمايل ميشدند.  
 خانم هوچ ، استاد پروازشان نيز از راه رسيد. مويش کوتاه و جوگندمي و چشم هايش مثل چشم هاي شاهين کهربايي رنگ بود. با بدخلقي گفت :  
- پس منتظر چي هستين ؟ هر کدومتون کنار يه جاروي پرنده وايسين . زود باشين .  
 هري نگاهي به جارويش انداخت . جاروي کهنه اي بود و بعضي از شاخه هاي دم آن با زاويه هاي غير عادي بيرون زده بود. خانم هوچ که جلوتر از همه بود فرياد زد:  
- دست راستتونو بالاي جارو بگيرين و بگين بيا بالا!  
 همه فرياد زدند: «بيا بالا!» جاروي هري بلافاصله بالا پريد و در دستش قرار گرفت . اما جاروي او از معدود جاروهايي بود که درست حرکت کرد. جاروي هرميون گرنجر فقط روي زمين غلتيد و جاروي نويل اصلاً تکان نخورد. هري با خود گفت شايد جاروها هم مثل اسب ها متوجه ميشوند که سوارشان ترسيده است زيرا از لرزش صداي نويل کاملاً روشن بود که تمايلي به پرواز ندارد و ترجيح ميدهد روي زمين بماند.  
 سپس خانم هوچ به آ ها ياد داد چه طور بايد سوار جارو شوند که از ته آنُ سر نخورند. پس از آن در ميان رديف ها قدم مي زد و هرکسي را که در نگه داشتن دسته جارو  
اشکال داشت راهنمايي ميکرد. وقتي خانم هوچ به مالفوي گفت که مدت هاست جارويش را اشتباه ميگيرد هري و رون خوشحال شدند. خانم هوچ گفت :  
- با صداي سوت من با سرعت از زمين بلند ميشين . جاروها رو محکم نگه دارين . وقتي چند متر بالا رفتين بدنتونو به جلو خم کنين و آهسته فرود بياين . خب ، حاضرين ؟ يک ، دو...  
 اما نويل چنان مضطرب و نگران بود که قبل از سوت خانم هوچ پريد. خانم هوچ فرياد زد:  
- آهاي پسر، برگرد اين جا.  
 اما نويل مانند چوب پنبه اي که از سر بطري بيرون پريده باشد مستقيم بالا ميرفت .... چهار متر.... هفت متر.... هري چهره ي او را ديد که مثل گچ سفيد شده بود و با  
ترس و لرز به زمين نگاه ميکرد. يک لحظه نفسش بند آمد و از يک طرف جارو ليز خورد و ...  
 شترق !  
 صداي بلندي به گوش رسيد و نويل با صورت روي زمين چمن افتاد. اما جارويش بالا و بالاتر رفت و آهسته به سوي جنگل ممنوع چرخيد و از نظرها ناپديد شد. خانم  
هوچ که مثل نويل رنگ چهره اش پريده بود روي نويل خم شد و گفت :  
- چيزي نيست ، فقط مچت شکسته ... حالا بلند شو.  
 بعد به ساير دانش آموزان رو کرد و گفت :  
- من ميرم اين بچه رو به درمانگاه برسونم . تا وقتي من برنگشته م هيچ کس حق نداره سوار جارو بشه . جاروهاتونو زمين بگذارين و بهشون دست نزنين . وگرنه در ظرف يک چشم به هم زدن از مدرسه اخراج ميشين ... بيا عزيزم ، بيا بريم .  
 نويل که صورتش از اشک خيس بود و مچ دستش را محکم نگه داشته بود لنگ لنگان راه افتاد. خانم هوچ دستش را دور او حلقه کرد و با هم از آن جا دور شدند. پس از  
آن که کاملاً دور شدند و ديگر صدايي به گوششان نميرسيد، مالفوي زد زير خنده و گفت :  
- قيافه شو ديدين ؟ خرس گنده !  
 دانش آموزان ديگر گروه اسليترين نيز به او پيوستند و شروع به خنده و مسخره بازي کردند. پارواتي پتيل    با اوقات تلخي گفت :  
- خفه شو، مالفوي .  
 پنسي پارکينسون   ، دختر عبوس و خشکي از گروه اسليترين گفت :  
- اوه ، اوه نه بابا! از نويل لانگ باتم طرفداري مي کني؟ پارواتي، هيچ فکر نمي کردم از يه بچه ننه ي خپل خوشت بياد  
 مالفوي از روي چمن ها چيزي را برداشت و گفت :  
- اين جا رو ببينين ! اين همون وسيله ي احمقانه ايه که مادربزرگ نويل برايش فرستاده !  
 مالفوي يادآور را که در نور خورشيد ميدرخشيد بالا گرفت . هري آهسته گفت :  
- اونو بده به من .  
 همه حرفشان را قطع کردند که به آن دو نگاه کنند. مالفوي موذيانه لبخند زد و گفت :  
- حالا اينو يه جايي ميگذارم تا لانگ باتم بره بياره . بالاي درخت چه طوره ؟  
 هري فرياد زد:  
- بده به من .... گفتم اونو بده ....  
 اما بلافاصله مالفوي سوار جارويش شد و به پرواز درآمد. مالفوي راست گفته بود. واقعاً خوب پرواز ميکرد. او در امتداد بلندترين شاخه ي درخت بلوط در هوا معلق ماند و  
گفت :  
- پاتر، بيا بگيرش .  
 هري جارويش را برداشت . هرميون گرنجر فرياد زد:  
- نه ، هري، اين کارو نکن . مگه خانم هوچ نگفت پرواز نکنين . تو داري همه ي مارو به دردسر ميندازي .  
 هري که خون جلوي چشم هايش را گرفته بود به حرف هرميون توجهي نکرد. سوار جارويش شد و با جهش محکمي پرواز کرد و اوج گرفت . باد در موهايش ميوزيد و  
ردايش مثل پرچم به اهتزاز درآمده بود. ناگهان به خود آمد و متوجه شد بدون آموزش دريافته است که چه بايد بکند. از خوشحالي سر از پا نميشناخت . خيلي آسان بود. عالي بود.  
 دسته ي جارويش را کمي بالاتر آورد تا بالاتر برود و در همان لحظه صداي جيغ دخترها و فريادهاي تشويق آميز رون را از پايين شنيد. سر جارويش را به سرعت  
برگرداند تا رو به مالفوي باشد. مالفوي مات و مبهوت مانده بود. هري گفت :  

   P    P    
   P   P      

- اونو پس بده وگرنه از روي جارو ميندازمت پايين .  
 مالفوي که نگران به نظر ميرسيد سعي کرد پوزخند بزند و گفت :  
- اِ... راستي؟  
 هري که کمابيش فهميده بود چه بايد بکند به طرف جلو خم شد و دودستي دسته ي جارو را گرفت بلافاصله جارو همچون نيزه اي به سمت مالفوي رفت . تنها کاري که  
مالفوي ميتوانست انجام دهد اين بود که جاخالي بدهد. هري دوباره دور زد و جارويش را محکم و ثابت نگه داشت . چند نفر شروع به کف زدن کردند. هري فرياد زد:  
- مالفوي، اين بالا ديگه نه کراب هست که به دادت برسه نه گويل .  
 مالفوي که خود نيز متوجه اين نکته شده بود گفت :  
- پس اگه ميتوني بگيرش .  
 مالفوي بلافاصله توپ بلورين را به بالا پرتاب کرد و خودش به سرعت پايين رفت و بعد شروع به پايين آمدن کرد. هري خم شد و دسته ي جارويش را به سمت پايين گرفت . لحظه اي بعد با سرعت سرسام آور به دنبال توپ شيرجه ميرفت . صداي باد و صداي جيغ کساني که او را تماشا ميکردند در گوشش ميپيچيد. دستش را دراز کرد و در نيم متري زمين توپ را گرفت و درست به موقع دسته ي جارويش را بالا گرفت و آرام بر روي زمين چمن فرود آمد. يادآور صحيح و سالم در دستش بود.  
 ناگهان يک نفر با صداي بلند او را صدا زد:  
- هري پاتر!  
 قلب هري در سينه فرو ريخت و اين بار حالش خيلي بدتر از موقع شيرجه زدن بود. پروفسور مک گونگال دوان دوان به سويشان ميآمد. هري که تمام بدنش ميلرزيد  
سرجايش ميخکوب شد.  
- تا حالا توي هاگوارتز هيچ کس ...  
 پروفسور مک گونگال که نور آفتاب از شيشه ي عينکش منعکس ميشد و از تعجب دهانش بند آمده بود گفت :  
- چه طور جرأت کردي چنين کاري بکني؟ ممکن بود گردنت بشکنه ... .  
- تقصير هري نبود پروفسور.  
- شما ساکت باشين ، دوشيزه پاتيل .  
- آخه مالفوي...  
- آقاي ويزلي کافيه ديگه . پاتر زود باش دنبال من بيا.  
 چشم هري به چهره ي شادمان مالفوي، کراب و گويل افتاد و با قدم هاي بلند پشت سر پروفسور مک گونگال به سمت قلعه حرکت کرد. ترديدي نداشت که از مدرسه اخراج ميشود. ميخواست در دفاع از خودش چيزي بگويد ولي صدايش در نميآمد. پروفسور مک گونگال بيآن که به هري نگاهي بکند نرم و سريع حرکت ميکرد و هري براي اين که از او عقب نيفتد مجبور بود بدود. ديگر همه چيز تمام شده بود. اقامتش در هاگوارتز دو هفته بيش تر طول نکشيده بود و تا ده دقيقه ي ديگر بايد چمدان هايش را ميبست و از آن جا ميرفت . هنگامي که خانواده ي دورسلي در را به روي او مي گشودند چه ميگفتند؟  
 از پله هاي ورودي قلعه و بعد از پله هاي مرمري بالا رفتند اما پروفسور مک گونگال يک کلمه هم با هري صحبت نکرد. او آهسته درها را باز و بسته ميکرد و با سرعت از راهروها ميگذشت و هري دوان دوان به دنبالش ميرفت . شايد ميخواست او را پيش دامبلدور ببرد. ناگهان به ياد هاگريد افتاد. او نيز از مدرسه اخراج شده بود اما به او اجازه داده بودند در مقام شکاربان در هاگوارتز بماند. بعيد نبود هري را دستيار هاگريد بکنند. حتي تصور آن نيز دلش را آشوب ميکرد. ناچار بود شاهد جادوگر شدن رون و بقيه ي بچه ها باشد درحالي که خودش بايد کيف هاگريد را حمل مي کرد و از اين سوي محوطه به آن سو ميرفت . 
 
 پروفسور مک گونگال جلوي در يکي از کلاس ها ايستاد. در کلاس را باز کرد و سرش را جلو برد و گفت :  
- ببخشيد، پروفسور فليت ويک ، ميشه چند لحظه وود   رو ببرم بيرون ؟  
 هري که گيج شده بود، به خود گفت : «چوب ؟ چوب ديگه چيه ؟» شايد يک ترکه بود که پروفسور ميخواست او را با آن تنبيه کند ولي اين چوب از قضا پسري درشت  
هيکل از دانش آموزان سال پنجم بود که با قيافه ي مات و متحير از کلاس بيرون آمد. پروفسور مک گونگال گفت :  
- هردوتون دنبالم بياين .  
 آن گاه به سمت انتهاي راهرو رفت . وود با کنجکاوي به هري نگاه ميکرد. پروفسور مک گونگال به يک کلاس خالي اشاره کرد و گفت :  
- بياين تو.  
 در کلاس هيچ کس نبود جز بدعنق که با گچ کلمات رکيکي را روي تخته مينوشت . پروفسور مک گونگال با پرخاشگري به او گفت :  
- برو بيرون .  
 بدعنق گچي را که در دست داشت به داخل سطل آشغال پرتاب کرد. گچ به سطل خورد و دنگي صدا داد. بدعنق در حاليکه زير لب بد و بيراه ميگفت از کلاس بيرون  
رفت . پروفسور مک گونگال در را پشت سر او محکم بست و برگشت . به هري و وود نگاهي کرد و گفت :  
- پاتر اين اوليور ووده . اوليور برات يه بازيکن جستجوگر پيدا کرده م .  
 وود که تعجبش تبديل به شادماني شده بود گفت :  
- جدي ميگين ، پروفسور؟  
 پروفسور مک گونگال با قيافه ي بسيار جدي گفت :  
- اين پسر نابغه س . من تا حالا چنين چيزي نديده بودم . پاتر، اولين بار بود که سوار جاروي پرنده ميشدي؟  
 هري مظلومانه با تکان سر جواب مثبت داد. اصلاً نميدانست جريان چيست . اما به نظر ميرسيد قصد اخراج کردنش را ندارند. با اين فکر حالش کمي بهتر شد.  
پروفسور مک گونگال به وود گفت :  
- هري بعد از يک شيرجه از ارتفاع پنج متري اون توپ رو گرفت . حتي يه خراش هم بر نداشت . حتي چارلي ويزلي هم نميتونست چنين کاري بکنه .  
 قيافه ي اوليور طوري بود انگار همه ي آرزوهايش با هم برآورده شده اند. با حالتي هيجان زده به هري گفت :  

   W  معادل چوب در زبان انگليسي و در داستان نام خانوادگي يکي از دانش آموزان است .  

- پاتر، تا حالا مسابقه ي کوييديچ تماشا کردي؟  
 پروفسور مک گونگال گفت :  
- وود کاپيتان تيم گريفندوره .  
 در آن لحظه وود دور هري چرخي زد و سرتاپاي او را نگاه کرد و گفت :  
- اصلاً انگار خلق شده که جستجوگر بشه . سبک ، سريع و فرزه . پروفسور به نظر من براش يه جاروي آبرومند تهيه کنيم مثلاً نيمبوس دوهزار يا پاکجاروي هفت .  
- بايد با پروفسور دامبلدور صحبت کنم ببينم ميشه يه جوري مقررات سال اوليها رو تغيير داد؟ خدا ميدونه ما چه قدر به يه تيم خوب و عالي احتياج داريم . پارسال که توي آخرين مسابقه به تيم اسليترين باختيم تا چند هفته نميتونستم توي چشم سوروس اسنيپ نگاه کنم .  
 پروفسور مک گونگال از پشت عينکش مستقيم به صورت هري نگاه کرد و گفت :  
- پاتر، دلم مي خواد حسابي تمرين کني وگرنه ممکنه درباره ي تنبيه شدنت تغيير عقيده بدم .  
 سپس بلافاصله لبخندي زد و گفت :  
- اگه پدرت زنده بود به وجودت افتخار ميکرد. اون خودش يکي از بهترين بازيکنان تيم کوييديچ بود.  
 *** 
 رون گفت :  
- شوخي مي کني !  
 سر ميز شام بودند و هري تازه ماجرايي را که پس از رفتن به دنبال پروفسور مک گونگال پيش آمد براي رون تعريف کرده بود. رون که يک پيراشکي گوشت و جگر را  
به دهانش برده بود که بخورد از تعجب آن را فراموش کرد و دستش در مقابل دهانش ماند و گفت :  
- جستجوگر؟ ولي سال اوليها هيچ وقت ... حتماً تو جوون ترين عضو تيم در طول ...  
 هري يک تکه پيراشکي گوشت در دهان خود گذاشت و حرف رون را کامل کرد:  
- در طول يک قرن اخيرم . آره مي دونم توي صدسال اخير من کم سن و سال ترين بازيکن کوييديچم .  
 هري پس از هيجان آن روز به شدت احساس گرسنگي ميکرد. رون با چهره ي مات و مبهوت به هري خيره شده بود. هري گفت :  
- هفته ي ديگه تمرينم شروع مي شه . ولي به کسي نگو. اوليور ميخواد اين يک راز باقي بمونه .  
 در همان لحظه فرد و جرج ويزلي وارد سالن شدند و فوراً به طرف هري آمدند. جرج آهسته گفت :  
- آفرين هري! اوليور همه چيز رو برامون تعريف کرد. ما مدافع هاي تيميم .  
 فرد گفت :  
- امسال تصميم جدي گرفتيم که جام کوييديچ رو به دست بياريم . بعد از رفتن چارلي ديگه تيم ما برنده ي جام نشده . ولي مثل اين که تيم امسالمون معرکه س . هري مثل اين که کارت خيلي عاليه چون اوليور وقتي از تو تعريف مي کرد از ذوقش بالا و پايين ميپريد.  
- خب ديگه ما بايد بريم . لي جردن گفت يه تونل مخفي پيدا کرده که به بيرون مدرسه راه داره .  
- شرط مي بندم همونيه که پشت مجسمه ي گريگوري چاپلوسه . همون که ما هفته ي اول مدرسه پيدا کرديم . فعلاً خداحافظ .  
 پس از رفتن فرد و جرج بلافاصله سروکله ي کسي پيدا شد که چندان دوست داشتني نبود. مالفوي در ميان کراب و گويل به سويشان ميآمد. مالفوي گفت :  
- پاتر داري شام آخرتو مي خوري، نه ؟ کي با قطار برميگردي پيش ماگلا؟  
 هري با خونسردي گفت :  
- چي شده ؟ روي زمين کنار دوستاي بيمصرفت دل و جرأت پيدا کردي !  
 کراب و گويل به هيچ وجه کوچک و بي مصرف نبودند اما از آن جاکه اساتيد دور ميزشان نشسته بودند. آن ها فقط اخم کردند. مالفوي گفت :  
- من خودم تنهايي از پس او برميام . اگه بخواي همين امشب حاضرم باهات دوئل جادوگري کنم . فقط با چوبدستي. بدون درگيري. چيه ؟ تا حالا کلمه ي دوئل جادوگري رو نشنيدي، نه ؟  
 رون به ميان حرف او پريد و گفت :  
- اتفاقاً خوب هم شنيده . منم جانشينش هستم . جانشين تو کيه ؟  
 مالفوي نگاهي به کراب و گويل انداخت و گفت :  
- کراب جانشين منه . نصف شب چه طوره ؟ توي تالار مدال ها منتظرتونم . در اون جا هميشه بازه .  
 پس از رفتن مالفوي، هري و رون به هم نگاه کردند. هري پرسيد:  
- دوئل جادوگري ديگه چيه ؟ يعني چيکه تو جانشين مني؟  
 رون با خونسردي گفت :  
- يه نفر بايد باشه که اگه تو مردي جاي تو رو بگيره ديگه .  
 آن گاه شروع به خوردن پيراشکي ماسيده اش کرد. اما وقتي متوجه نگاه هري شد فوراً گفت :  
- ولي فقط توي دوئل هاي درست و حسابي کسي کشته مي شه ، مثلاً وقتي که دوتا جادوگر واقعي با هم دوئل ميکنن . اما تو و مالفوي خيلي تلاش کنين ميتونين به هم جرقه پرت کنين . هيچ کدومتون زياد جادو و افسون بلد نيستين که بتونين به هم صدمه بزنين . بگذريم ، حاضرم شرط ببندم که مالفوي انتظار داشت تو جا بزني .  
- ولي اگه من چوبدستيمو تکون دادم و هيچ اتفاقي نيفتاد چي؟  
 رون گفت :  
- اون وقت ميتوني چوبدستيتو پرت کني يه گوشه و با مشت بزني توي دماغش .  
- ببخشيد...  
 هر دو سرشان را بلند کردند و چشمشان به هرميون گرنجر افتاد. رون گفت :  
- موقع غذا خوردنم آدمو راحت نميگذارن .  
 هرميون توجهي به او نکرد و به هري گفت :  
- من نمي خواستم گوش وايسم ولي ناخواسته حرف هاي تو و مالفوي رو شنيدم .  
 رون زيرلب گفت :  
- شرط ميبندم ناخواسته نبوده .  
- تو نبايد شب توي مدرسه پرسه بزني. مگه نميدوني که اگه گير بيفتي امتيازهايي که گروه گريفندور با شايستگي و لياقت کسب کرده از بين ميره ؟ واقعاً که خيلي خودخواهي .  
 هري گفت :  
- به تو مربوط نيست .  
 رون گفت :  
- خداحافظ .  
 *** 
 هري در رختخواب دراز کشيده بود و منتظر بود دين و سيموس به خواب بروند (نويل هنوز از درمانگاه قلعه برنگشته بود.) با خود ميانديشيد که مثل هميشه آن روز خوب و موفقي از آب درنيامد. رون در چند ساعت گذشته بيوقفه به هري سفارش ميکرد. مثلاً ميگفت : «اگه مالفوي خواست طلسمت کنه جاخالي بده چون يادم نيست چه طوري ميشه طلسمو باطل کرد. احتمال زيادي وجود داشت که فيلچ يا خانم نوريس مچ آن ها را بگيرند و هري احساس ميکرد با نقض مجدد مقررات مدرسه به بختش پشت ميکند. اما بلافاصله چهره ي مالفوي را با پوزخند هميشگي اش در تاريکي مجسم ميکرد. نه ، نبايد چنين فرصتي را از دست مي داد. اين بهترين فرصت براي شکست دادن مالفوي بود. سرانجام  
رون آهسته زيرلب گفت :  
- ساعت يازده و نيمه . بهتره ديگه بريم .  
 آن ها روبدوشامبر پوشيدند، چوبدستيهايشان را برداشتند پاورچين پاورچين از خوابگاه خارج شدند، از پله هاي مارپيچي پايين رفتند و وارد سالن عمومي برج گريفندور  
شدند. چند تکه چوب نيم سوخته هنوز در بخاري ديواري سالن روشن بود و در نور ضعيف آن ها مبل ها به شکل سايه هاي خميده اي درآمده بودند. همين که به حفره ي تابلو نزديک  
شدند از پشت نزديک ترين صندلي صدايي به گوش رسيد که ميگفت :  
- هري باورم نمي شه که مي خواي اين کارو بکني .  
 نور چراغي چشمک زد و آن ها توانستند هرميون گرنجر را ببينند که روبدوشامبر صورتي رنگي به تن داشت و اخم هايش را درهم کشيده بود. رون با عصبانيت گفت :  
- تويي؟ برگرد به خوابگاهت .  
 هرميون با بدخلقي گفت :  
- من به برادرت ، پرسي، يه چيزهايي گفتم . پرسي خودش ارشده و ميتونه جلوتونو بگيره .  
 هري باور نمي کرد که کسي بتواند آن قدر فضول باشد. رو به رون کرد و گفت :  
- بيا بريم .  
 هري تابلوي بانوي چاق را به جلو هل داد و از حفره بيرون رفت . هرميون که خيال نداشت به اين سادگي ميدان را خالي کند پشت سر رون از حفره ي تابلو بيرون رفت  
و پچ پچ کنان به ملامت و سرزنش آن ها پرداخت و گفت :  
- مثل اين که گريفندور براي شما هيچ اهميتي نداره . فقط به فکر خودتونين . ولي من دلم نميخواد گروه اسليترين دوباره جام قهرماني گروه ها رو ببره . شما با اين کارهاتون باعث از بين رفتن همه ي امتيازهايي مي شين که پروفسور مک گونگال براي افسون هايي که بلد بوده م بهم داده .  
- برو بابا!  
- باشه مي رم . ولي يادتون باشه که من بهتون گفتم . فردا وقتي که با قطار برمي گردين خونه ياد حرف هاي من ميافتين .  
 هرميون به طرف تابلوي بانوي چاق رفت اما هيچ کس در تابلو نبود. بانوي چاق به شب نشيني رفته بود و هرميون پشت در ورودي برج گريفندور مانده بود. هرميون با  
جيغ و داد گفت :  
- واي، حالا من چيکار کنم ؟  
 رون گفت :  
- اين ديگه مشکل خودته . ما ديگه بايد بريم . داره ديرمون مي شه .  
 اما هنوز به انتهاي راهرو نرسيده بودند که هرميون خود را به آن ها رساند و گفت :  
- منم باهاتون ميام .  
- نمي شه .  
- فکر کردي من همين جا منتظر ميمونم تا فيلچ بياد و پيدام کنه ؟ اگه مارو با هم پيدا کنه بهش راستشو مي گم . مي گم که ميخواستم جلوي شما دوتا رو بگيرم شما هم بايد حرفمو تأييد کنين .  
 رون با صداي نسبتاً بلندي گفت :  
- اگه جرأت داري...  
 هري با عصبانيت گفت :  
- بسه ديگه ، ساکت شين . من صداي خرخر شنيدم .  
 رون آهسته زيرلب گفت :  
- خانم نوريسه .  
 رون با دقت نگاه کرد. ولي صداي نوريس نبود. صداي نويل بود که روي زمين چمپاتمه زده و به خواب عميقي فرو رفته بود، اما همين که آن ها پاورچين به او نزديک  
شدند از خواب پريد و گفت :  
- خدا رو شکر که منو پيدا کردين . اسم رمز جديد يادم رفته بود و نميتونستم بيام توي خوابگاه . الان چند ساعته که اينجام .  
- نويل يواش تر حرف بزن . اسم رمز پوزه ي خوکه ولي الان به دردت نميخوره چون بانوي چاق توي تابلو نيست .  
 هري گفت :  
- دستت خوب شد؟  
 نويل دستش را نشان داد و گفت :  
- آره . خانم پامفري    توي يه چشم به هم زدن دستمو خوب کرد.  
- خدا رو شکر! خب ، نويل ، ما بايد بريم يه جايي. فعلاً خداحافظ .  
 نويل از جايش بلند شد و گفت :  
- صبر کنين . منو اين جا تنها نگذارين . من نمي خوام اين جا تنها باشم . بارون خون آلود تا حالا دوبار از اين جا رد شده .  
 رون نگاهي به ساعتش انداخت و بعد با خشم و غضب به نويل و هرميون نگاه کرد و گفت :  
- اگه هر کدوم از شما دو تا باعث بشين ما گير بيفتيم قسم مي خورم طلسم لولوخورخوره ها رو که کوييرل ميگفت ياد بگيرم و طلسمتون کنم .  
 هرميون دهانش را باز کرد تا چيزي بگويد. شايد ميخواست طرز کار آن طلسم وحشتناک را براي رون شرح دهد اما بلافاصله هري به او اشاره کرد که ساکت باشد و  
همگي راه افتادند.  
 آن ها آهسته و بيسر و صدا از راهروها ميگذشتند. نور مهتاب که از پنجره هاي بالايي ميتابيد روي آن ها سايه ميانداخت . هري سر هر پيچ انتظار برخورد با فيلچ يا  
خانم نوريس را داشت . ولي بخت يارشان بود. به سرعت از پله ها بالا رفتند و به طبقه ي سوم رسيدند. آن گاه پاورچين پاورچين به طرف تالار نشان ها و مدال ها حرکت کردند.  
 مالفوي و کراب هنوز نيامده بودند. قفسه هاي بلورين مدال ها در زير نور مهتاب ميدرخشيدند و مجسمه ها در تاريکي تالار نقره اي و طلايي رنگ به نظر ميرسيدند.  
آن ها بدون آن که لحظه اي از درهاي تالار غافل شوند آهسته از کنار ديوار جلو ميرفتند. هري چوبدستي را بيرون آورد که آماده باشد زيرا هر لحظه ممکن بود مالفوي از گوشه اي  
بيرون بپرد و مبارزه را آغاز کند. زمان به کندي ميگذشت . رون آهسته گفت :  
- دير کرده ن . شايد از ترس جا زده ن .  
 ناگهان صدايي که از اتاق مجاور به گوش رسيد آن ها را به وحشت انداخت . همين که هري چوبدستيش را بالا آورد کسي که در اتاق مجاور بود شروع به صحبت کرد و  
هري متوجه شد که صداي مالفوي نيست .  
- عزيز دلم ، بو بکش . همين گوشه و کنارها قايم شده ن .  
 اين صداي فيلچ بود که با خانم نوريس حرف ميزد. هري ديوانه وار دستش را تکان داد و به بقيه فهماند که هرچه سريع تر دنبالش بروند. همه بيسر و صدا در خلاف  
جهت دري که صداي فيلچ از وراي آن به گوش ميرسيد دويدند. همين که پشت رداي نويل از نظر ناپديد شد فيلچ وارد تالار شد و آهسته گفت :  
- اونا يه جايي همين اطرافن . حتماً قايم شده ن .  
 هري با حرکت لب هايش گفت :  
- از اين طرف بريم .  
 با ترس و لرز، دولا دولا در سالن دور و درازي که پر از آدمک هاي زرهپوش کلاه خوددار بود پيش رفتند. صداي فيلچ را ميشنيدند که لحظه به لحظه نزديک تر مي شد.  
ناگهان نويل جيغ کوتاهي زد و شروع به دويدن کرد ولي پايش به چيزي گير کرد و براي اين که نيفتند سعي کرد کمر رون را بگيرد اما هر دو با هم روي يکي از آدمک هاي زره پوش  
افتادند. صداي تلق و تولوق چنان بلند بود که ممکن بود تمام قلعه را از خواب بيدار کرده باشد. هري فرياد زد:  
- بدويد!  
 هر چهار نفر دوان دوان در تالار پيش رفتند. آن ها حتي به پشت سرشان هم نگاه نکردند که ببينند فيلچ آن ها را تعقيب ميکند يا نه . به سرعت خود را به در تالار رساندند و يکي پس از ديگري از راهروها گذشتند. هري که از همه جلوتر بود نه ميدانست کجا هستند نه ميدانست به کجا ميروند. آن ها به پشت يکي از قاليچه هاي ديوارکوب هجوم بردند و وارد يک راه مخفي شدند. به سرعت جلو رفتند و از جايي نزديک کلاس وردهاي جادويي سردرآوردند. تنها چيزي که مي دانستند اين بود که از تالار مدال ها خيلي دور  
شده اند. هري که به ديوار تکيه داده بود و عرق پيشانيش را پاک مي کرد نفس نفس زنان گفت :  
- مثل اين که گممون کرد.  
 نويل هم به جلو خم شده بود و نفس نفس مي زد. هرميون که نفسش بند آمده بود زير دنده اش را تير ميکشيد فشار داد و گفت :  
- نگفتم ؟ بهتون که گفته بودم ...  
 رون گفت :  
- بايد هرچه زودتر برگرديم به برج گريفندور.  
 هرميون رو به هري کرد و گفت :  
- مالفوي بهت حقه زد. خودتم خوب ميدوني. اون اصلاً خيال نداشت بياد. فيلچ از کجا مي دونست که کسي توي تالار نشان ها و مدال هاست ؟ حتماً مالفوي بهش گفته .  
 هري مي دانست که حق با هرميون است اما نميخواست به او اقرار کند بنابراين گفت :  
- راه بيفتين .  
 اما بازگشت به برج گريفندور به آن سادگي که تصور ميکردند نبود. هنوز چند قدمي نرفته بودند که دستگيره در يکي از کلاس ها صدايي کرد و چيزي جلوي آن ها  
پرتاب شد. بدعنق بود. همين که چشمش به آن ها افتاد از خوشحالي جيغ کشيد.  
- بدعنق ساکت باش . با اين کارهات باعث ميشي مارو از مدرسه اخراج کنن .  
 بدعنق هرهر خنديد و گفت :  
- سال اوليهاي پخمه رو ببين ... نصفه شبي چه جولوني مي دن . نچ نچ نچ . اي دست و پا چلفتي، الآنه که گير بيفتي .  
 بدعنق که برق شرارت در چشم هايش نمايان بود با حالتي مقدس مآبانه گفت :  
- من بايد به فيلچ خبر بدم ، بچه ها. باور کنين به نفع خودتونه .  
 رون با حالت پرخاشگرانه گفت :  

   P     

- برو کنار.  
 و ضربه ي محکمي به او زد... اما با اين کار مرتکب اشتباه بزرگي شد زيرا بدعنق فرياد زد:  
- بچه ها از خوابگاهشون بيرون اومده ن . بچه ها اومده ن بيرون . الآنم توي راهروي کلاس وردهاي جادويي هستن .  
 بچه ها سرشان را خم کردند و از زير بدعنق رد شدند و به سمت انتهاي راهرو دويدند، اما در آن جا با يک در بسته مواجه شدند. با نااميدي در را هل ميدادند که رون  
غرولندکنان گفت :  
- اينم از اين . اين جا ديگه آخر خطه . کارمون ساخته س .  
 آن ها صداي قدم هاي فيلچ را که دوان دوان به طرف صداي بدعنق ميرفت ميشنيدند. هرميون با عصبانيت چوبدستي هري را از دستش قاپيد و ضربه ي آهسته اي به  
قفل در زد و آهسته گفت :  
- بازشو... آلوهومورا.  
 قفل در صدايي کرد و در باز شد. همه با عجله وارد شدند و در را پشت سرشان بستند. آن گاه گوششان را به در چسباندند و گوش دادند. صداي فيلچ مي آمد که ميگفت :  
- بدعنق ! زودباش بگو ببينم از کدوم طرف رفتن ؟  
- بگو خواهش مي کنم .  
- بدعنق ، سربه سرم نگذار. بگو کجا رفتن .  
 بدعنق بريده بريده گفت :  
- اگه نگي خواهش ميکنم من «هيچي» رو نمي گم .  
- باشه ، خواهش مي کنم .  
- هيچي! هاهاها! بهت که گفتم اگه نگي خواهش مي کنم من هيچي رو نمي گم !  
سپس صداي دور شدن بدعنق به گوش رسيد. فيلچ او را لعن و نفرين ميکرد. هري آهسته گفت :  
- اون فکر ميکنه اين در قفله . مثل اين که ديگه خطري تهديدمون نميکنه . اَه ، نويل ولم کن ديگه .  
 يک دقيقه ي تمام بود که نويل از آستين هري آويزان شده بود. هري گفت :  
- چيه بابا! چه خبر شده ؟  
 آن گاه هري رويش را برگرداند و فهميد چه خبر شده است . در يک آن فکر کرد کابوس مي بيند اما اين از همه ي اتفاق هاي آن شب جديتر بود. هري متوجه شد که  
آن ها وارد يک اتاق نشده اند، بلکه به درون راهرويي قدم گذاشته اند. همان راهروي ممنوع طبقه ي سوم . در آن لحظه دانستند چرا ورود به آن راهرو ممنوع است .  
 در مقابلشان يک سگ غو پيکر ايستاده بود. چنان بزرگ بود که تمام فضاي راهرو را تا سقف پر کرده بود. سه سر، سه جفت چشم خشمگين و سه پوزه داشت که سمت آن ها را بو ميکشيد. همچنين سه دهان داشت که بزاق هريک مانند طناب هاي ليز و لغزنده از دندان هاي زردش آويخته بود. سگ کاملاً آرام بود و تکان نميخورد. فقط با هر شش چشمش به آن ها زل زده بود.  
 هري ميدانست تنها چيزي که باعث شده سگ به آن ها حمله نکند اين بود که آن ها چنان ناگهاني وارد شده بودند که حيوان غافلگير شده بود. اما هر لحظه امکان  
داشت دوباره حواسش متمرکز شود و خدا ميدانست آن سگ وحشي و خطرناک چه بلايي بر سرشان ميآورد.  
 هري که دست و پايش را گم کرده بود به دنبال دستگيره ي در گشت . بين مرگ و فيلچ ، او فيلچ را انتخاب ميکرد. همگي از در بيرون رفتند و هري محکم در را بست .  
آن گاه دوباره شروع به دويدن کردند. دوباره از راهرو پايين رفتند. به احتمال زياد فيلچ وقتي نتوانسته بود آن ها را پيدا کند از آن جا دور شده بود. آن ها به هيچ وجه جانب احتياط را رعايت نميکردند و فقط ميخواستند هرچه بيش تر از آن غول وحشتناک فاصله بگيرند. دوان دوان خود را به تابلوي بانوي چاق در طبقه ي هفتم رساندند. بانوي چاق به لباس هاي  
آن ها که از سر شانه شان آويزان بود و به صورت هاي عرق کرده شان نگاهي کرد و گفت :  
- تا حالا کجا بودين ؟  
 هري نفس نفس زنان گفت :  
- هيچ جا! پوزه ي خوک، پوزه ي خوک .  
 تابلو به سمت جلو چرخيد و باز شد. همه با هم به سالن عمومي هجوم بردند و در حالي که هنوز از ترس ميلرزيدند روي مبل ها ولو شدند. قيافه ي نويل طوري بود که  
انگار ديگر هيچ وقت نميتوانست حرف بزند. سرانجام رون شروع به صحبت کرد و گفت :  
- براي چي همچين سگي رو توي مدرسه زندوني کرده ن ؟ اونم مثل سگ هاي ديگه بايد بازي و هواخوري کنه .  
 هرميون که ديگر نفس نفس نميزد و دوباره بداخلاق شده بود گفت :  
- مگه کور بودين ؟ نديدين روي چي وايساده بود؟  
 هري گفت :  
- روي زمين بود ديگه . من حواسم به سرهاش بود ديگه به پاهاش نگاه نکردم .  
- نه ، اون روي زمين نبود. اون روي يه دريچه وايساده بود. حتماً اون از يه چيزي مراقبت مي کنه .  
 هرميون از جايش برخاست و به آن ها چشم غره اي رفت و گفت :  
- حالا خيالتون راحت شد؟ نزديک بود همه مونو به کشتن بدين ... از اونم بدتر... ممکن بود همه مون اخراج بشيم . حالا اگه اجازه بدين من ميرم بخوابم .  
 رون که با دهان باز به او نگاه ميکرد گفت :  
- به نظر تو ما اونو دنبال خودمون کشونديم ؟  
 هري هنگامي که به طرف خوابگاهشان ميرفت به حرف هرميون فکر ميکرد. بله ، آن سگ از چيزي مراقبت ميکرد. هاگريد چه گفته بود؟ گرينگوتز امن ترين جاي  
دنيا براي پنهان کردن اشياء است البته شايد به پاي هاگوارتز نرسد.  
 از قرار معلوم هري جاي آن بسته ي کوچک و کثيف صندوق هفتصد و سيزده را پيدا کرده بود.  
   
 



 
   
  
   
صبح روز بعد مالفوي باور نميکرد که هري و رون در هاگوارتز باشند. آن ها خسته به نظر ميرسيدند ولي کاملاً سرحال بودند. در واقع برخورد با سگ سه سر براي هري  
و رون ماجراي جالب و هيجان انگيزي بود و مشتاق بودند که يک بار ديگر با آن برخورد کنند. در اين ميان هري قضيه ي بسته اي را که به نظر ميرسيد از گرينگوتز به هاگوارتز  
منتقل شده باشد براي رون تعريف کرد و از آن به بعد هر دو در اين فکر بودند که درون آن بسته چه ميتواند باشد که به مراقبت شديد نياز دارد. رون گفت :  
- يا خيلي با ارزشه يا خيلي خطرناک .  
 هري گفت :  
- شايد هم هر دو.  
 تنها چيزي که از آن بسته مي دانستند اين بود که طولش حدود پنج سانتي متر است اما بدون اطلاعات بيش تر نميتوانستند حدس بزنند که درون بسته چيست .  
 نويل و هرميون براي فهميدن اين که در دريچه ي زيرپاي سگ چه مي تواند باشد کوچک ترين علاقه اي از خود نشان ندادند. تنها چيزي که براي نويل اهميت داشت  
اين بود که به هيچ وجه به آن سگ نزديک نشود.  
 هرميون ديگر با هري و رون صحبت نميکرد اما از آن جا که بسيار رئيس مآب بود و خود را علاّمه ي دهر ميدانست صحبت نکردندش با آن ها يک توفيق اجباري بود.  
تمام فکر و ذکر هري و رون اين بود که در يک فرصت مناسب از مالفوي انتقام بگيرند و يک هفته بعد هنگام دريافت بسته هاي پستي چنين فرصتي پيش آمد و مايه ي خوشحالي هر دو شد.  
 وقتي جغدها مثل هميشه به سرسراي بزرگ آمدند توجه همه به بسته ي باريک و درازي جلب شد که شش جغد آن را حمل ميکردند. هري نيز مانند ديگران کنج کاو  
شده بود که بفهمد درون آن بسته چيست و وقتي جغدها پروازکنان جلو آمدند و بسته را روي پاي او انداختند بسيار متعجب شد. بسته محکم روي پاي هري افتاد و ژامبونش را به  
زمين انداخت . هنوز آن جغدها نرفته بودند که جغد ديگري از راه رسيد و نامه اي را روي بسته انداخت . خوشبختانه هري اول نامه را باز کرد که در آن نوشته بود:  
بسته را سرميز باز نکن  
 يک جاروي نيمبوس دوهزار نو در اين بسته است که متعلق به توست اما نميخواهم کسي بفهمد که تو جارو  
داري در اين صورت همه ميخواهند جارو داشته باشند.  
 امشب ساعت هفت اوليور وود در زمين کوييديچ منتظر توست که به ديدنش بروي و جلسات تمرين را آغاز  
کني .  
پروفسور م .مک گونگال  
   
 هري که نميتوانست خوشحاليش را پنهان کند نامه را به دست رون داد. رون با حسرت گفت :  
- يه نيمبوس دوهزار! من هنوز به اين مدل جاروها دست هم نزده م .  
 از آن جا که ميخواستند قبل از رفتن به کلاسشان در يک جاي خلوت بسته را باز کنند با عجله از سرسرا خارج شدند. وقتي به وسط سرسراي ورودي رسيدند متوجه  
شدند که کراب و گويل جلوي پلکان مرمري ايستاده اند و راهشان را بسته اند در همان لحظه مالفوي بسته را از دست هري قاپيد و پس از لمس کردن آن گفت :  
- يه جاروي پرنده س .  
 بعد درحالي که کينه و حسادت در چهره اش نمايان بود بسته را به سوي هري پرتاب کرد و گفت :  
- پاتر، اين دفعه ديگه واقعاً توي دردسر افتادي. سال اوليها حق ندارن جارو داشته باشن .  
 رون طاقت نياورد و گفت :  
- اين که از آن جاروهاي قديمي نيست . يه نيمبوس دوهزاره . راستي جارويي که تو خونه داري چي بود؟ ستاره ي دنباله دار دويست و شصت ؟  
 رون خنده اي کرد و به هري گفت :  
- جاروي ستاره ي دنباله دار ظاهرش پرزرق وبرقه اما به پاي نيمبوس نميرسه .  
 مالفوي که عصباني شده بود گفت :  
- تو ديگه حرف نزن ، ويزلي. تو حتي نمي توني دسته شم بخري. اگه خودت و برادرات پول هاتونو جمع کنين شايد بتونين يه شاخه يه شاخه بخرينش .  
 پيش از آن که رون جوابي بدهد پروفسور فليت ويک به مالفوي نزديک شد و با صداي جيرجير مانندش گفت :  
- بچه ها، اميدوارم خيال جنگ و دعوا نداشته باشين .  
 مالفوي بلافاصله گفت :  
- پروفسور، براي پاتر يه جاروي پرنده فرستاده ن .  
- آره ، ميدونم .  
 آن گاه پروفسور فليت ويک به هري لبخند زد و گفت :  
- پاتر، پروفسور مک گونگال درباره ي شرايط خاص باهام صحبت کرده . راستي مدلش چيه ؟  
 هري که سعي مي کرد به قيافه ي وحشت زده ي مالفوي نخندد گفت :  
- نيمبوس دوهزاره آقا. جا داره که از مالفوي تشکر کنم چون لطف اون باعث شد من صاحب اين جارو بشم .  
 قيافه ي مالفوي هم گيج بود، هم خشمگين و هري و رون براي اين که خنده شان را پنهان کنند با عجله از پله ها بالا رفتند. در بالاي پله هاي مرمري هري که از ته دل  
ميخنديد گفت :  
- دروغ که نگفتم ! اگه مالفوي يادآور نويل رو برنداشته بود من الان توي تيم نبودم ...  
 درست در همان لحظه از پشت سرشان صداي خشمناکي به گوششان رسيد که ميگفت :  
- که اين طور! پس فکر مي کني براي نقض مقررات مدرسه اين جايزه رو بهت داده ن !  
 هرميون با عصبانيت نگاهي به بسته اي که در دست هري بود انداخت و شتابان از پله ها بالا رفت . هري گفت :  
- فکر ميکردم با ما قهري .  
 رون گفت :  
- آره ، لازم نيست الآنم آشتي کني. اين طوري ما خيلي راحت تريم .  
 هرميون با حالتي تکبرآميز سرش را بالا گرفت و رفت .  
 آن روز هري نميتوانست سر کلاس ها حواسش را جمع کند. فکرش يا پيش جارويش بود که زير تختش در خوابگاه انتظارش را ميکشيد يا در زمين کوييديچ بود. آن روز قرار بود طريقه ي بازي را ياد بگيرد. آن شب خورده و نخورده از سر ميز شام بلند شد و همراه با رون به سرعت به طبقه ي بالا رفت تا پس از مدت ها انتظار بسته ي نيمبوس دوهزارش را باز کند.  
 وقتي دسته جارو غلتي خورد و روي روتختي هري افتاد رون با حسرت آه کشيد. حتي هري که جاروي خوب و بد را از هم تشخيص نمي داد، فهميد که جارويش بينظير است . جاروي شيک و براقي بود. دسته ي آن از چوب ماهون و شاخه هاي دم بلند و کشيده ي آن ظريف و مرتب بودند. در انتهاي دسته ي جارو عبارت نيمبوس دوهزار با حروف طلايي رنگ خودنمايي مي کرد.  
 پيش از ساعت هفت هري از قلعه خارج شد و زير انوار رنگارنگ غروب خورشيد به سوي زمين کوييديچ رفت . قبل از آن هري به داخل هيچ ورزشگاهي قدم نگذاشته بود. صدها صندلي دورتادور زمين بازي به چشم ميخورد که تماشاچيان بر روي آن مينشستند و به تماشاي مسابقه ميپرداختند. در هر طرف زمين سه تير بلند و طلايي رنگ بود که در بالاي هر کدام از آن ها يک حلقه نمايان بود. تيرهاي دروازه هري را به ياد نوعي حلقه ي دسته دار پلاستيکي انداخت که بچه هاي مشنگ ها براي درست کردن حباب از آن ها استفاده مي کردند تنها فرقشان اين بود که ارتفاع تيرهاي دروازه به پانزده متر ميرسيد.  
 هري چنان براي پرواز با جاروي پرنده اش شور و شوق داشت که نتوانست منتظر اوليور بماند. سوار جارو شد و بالا رفت . چه لذت بخش بود! هري به سرعت اوج  
ميگرفت و به سمت حلقه ي دروازه شيرجه ميرفت آن گاه از سوي ديگر آن بيرون ميآمد و دوباره اوج ميگرفت . نيمبوس دوهزار را با کوچک ترين اشاره به هر سمتي که  
مي خواست هدايت ميکرد. سرانجام اوليور وود از راه رسيد و گفت :  
- هي پاتر، بيا پايين .  
 اوليور وود صندوق چوبي نسبتاً بزرگي را به داخل زمين آورده بود. هري آهسته و نرم در کنار او فرود آمد. برقي در چشم هاي وود درخشيد و گفت :  
- علي شد. حالا مي فهمم پروفسور مک گونگال چي ميگفت ... تو واقعاً نابغه اي. امشب فقط قواعد بازي رو بهت ياد مي دم اما بعد بايد هفته اي سه روز با تيم تمرين کني .  
 وود صندوق را باز کرد. در داخل آن چهار توپ کوچک و بزرگ قرار داشت . وود گفت :  
- خب ، يادگرفتن کوييديچ خيلي آسونه ولي بازي کردنش نه . هر تيم هفت تا بازيکن داره . سه تا شون بازيکن حمله يا مهاجمند.  
 وود از درون صندوق يک توپ قرمز روشن هم اندازه ي توپ فوتبال را بيرون آورد. هري که سعي مي کرد با تکرار حرف هاي وود مطالب را به خاطر بسپارد گفت :  
- هر تيم سه تا بازيکن حمله داره .  
- اسم اين توپ سرخگونه . بازيکنان حلمه با پاسکاري، سرخگون رو جلو ميبرن و توي حلقه ميندازن . هر بار که توپ رو وارد حلقه کنن ده امتياز ميگيرن . متوجه شدي؟  
- بازيکنان حمله سرخگون رو به هم پاس ميدن و توي حلقه ميندازن که امتياز کسب کنن . پس يه چيزي مثل بسکتباله که با جاروي پرنده و شش حلقه انجام مي شه . درسته ؟  
 وود کنج کاوانه پرسيد:  
- بسکتبال ديگه چيه ؟  
- هيچي، هيچي .  
- هر تيم يه دروازه بان داره . من دروازه بان تيم گريفندورم . وظيفه ي من اينه که اطراف حلقه ها پرواز کنم و نگذارم تيم حريف گل بزنه .  
 هري که مي خواست همه ي نکات را به خاطر بسپارد گفت :  
- سه تا بازيکن حمله ، يک دروازه بان ... که با توپ سرخگون بازي ميکنن . خب ، فهميدم .  
 هري به سه توپ ديگري که در صندوق بودند اشاره کرد و گفت :  
- پس اينا چي؟  
- الآن بهت نشون مي دم . اينو بگير.  
 سپس به هري يک چماق داد که کمي شبيه به چوب بيس بال بود و گفت :  
- الآن بهت نشون مي دم . که توپ هاي بازدارنده چي کار ميکنن . اسم اين دوتا توپ بازدارنده ست .  
 او دو توپ هم اندازه ي مشکي و براق را که کمي کوچک تر از سرخگون بودند به هري نشان داد. وقتي هري به توپ ها نگاه کرد متوجه شد توپ ها تکان ميخوردند. به  
نظر مي رسيد مي خواهند از لاي تسمه ها و بندهايي که آن دو را در صندوق نگه داشته اند خارج شوند.  
اوليور وود به هري گفت که عقب بايستد و بعد يکي از توپ هاي بازدارنده را آزاد کرد. توپ سياه رنگ بلافاصله اوج گرفت و مستقيم به سمت هري حمله ور شد. هري  
با چماقي که در دست داشت صربه اي به توپ زد تا از برخورد آن با بينياش جلوگيري کند. توپ در مسيري مارپيچي به هوا رفت بالاي سر آن ها چرخيد و اين بار به اوليور حمله کرد.  
اما اوليور موفق شد با يک شيرجه آن را مهار کند. سپس نفس نفس زنان سعي کرد توپ پر نيرو را دوباره در صندوق بگذارد و با تسمه آن را محکم ببندد. بعد رو به هري کرد و گفت :  
- ديدي؟ توپ هاي بازدارنده با سرعت به آين طرف و اون طرف ميرن و سعي ميکنن بازيکنان رو از روي جارو بندازن پايين . براي همين توي هر تيم دو تا بازيکن دفاع يا مدافع داريم ... مدافع هاي تيم ما دوقلوهاي ويزلياند و وظيفه شون اينه که از بازيکنان تيم در برابر ضربه ي توپ هاي بازدارنده محافظت کنن . مدافع هاي هر تيم سعي مي کنن بازدارنده ها رو با چمان به طرف تيم حريف پرتاب کنن . خب ، يادگرفتي؟  
 هري دوباره شروع کرد به تکرار کردن حرف هاي وود و گفت :  
- سه تا مهاجم داريم که سعي ميکنن با سرخگون گل بزنن . يه دروازه بان داريم که از حلقه ها محافظت ميکنه . دو تا هم مدافع داريم که توپ هاي بازدارنده رو از تيمشون دور مي کنن .  
 وود گفت :  
- عاليه .  
 هري که سعي ميکرد با حالت عادي صحبت کند پرسيد:  
- تاحالا توپ هاي بازدارنده کسي رو کشته ن ؟  
- توي هاگوارتز که چنين چيزي سابقه نداشته . بدترين صدمه ي توپ هاي بازدارنده تا حالا شکستن فک چند نفر بوده ... خب ، آخرين بازيکن تيم بازيکن جستجوگره که خود تو هستي. تو اصلاً با سرخگون و بازدارنده ها کاري نداشته باش .  
- اگه فرق سرمو شکستن چي؟  
- نگران نباش ! دوقلوهاي ويزلي در مهار توپ هاي بازدارنده نظير ندارن . اونا خودشون مثل دو تا توپ بازدارنده ي انسان نما هستن .  
 وود آخرين توپ را از صندوق بيرون آورد. اين توپ از سرخگون و بازدارنده ها کوچک تر و به اندازه ي يک گردوي درشت بود. رنگش طلايي و براق بود و دو بال کوچک  
نقره اي داشت که بي وقفه ميجنبيد. وود گفت :  
- اينم گوي زرينه که از همه ي توپ هاي ديگه مهم تره . گرفتنش خيلي سخته چون هم سرعتش خيلي زياده هم پيدا کردنش سخته . وظيفه ي بازيکن جستجوگر گرفتن گوي زرينه .  
تو بايد از لابه لاي بازيکنان مدافع و مهاجم و سرخگون و بازدارنده ها پرواز کني و قبل از جستجوگر حريف گوي زرينو بگيري. هر جستجوگري که زودتر گوي زرينو بگيره صد و پنجاه امتياز نصيب تيمش ميکنه و معمولاً برنده هم ميشن . براي همينه که روي بازيکنان جستجوگر زياد خطا ميکنن . بازي کوييديچ وقتي تموم ميشه که بازيکن جستجوگر يکي از دو تيم گوي زرينو بگيره . براي همين ممکنه بازي مدت ها ادامه پيدا کنه . فکر ميکنم رکوردش سه ماهه . توي اون مسابقه که سه ماه طول کشيد مجبور شدن از بازيکنان ذخيره استفاده کنن تا بازيکنان اصلي بتونن استراحت کنن . خب ، همه ش همين بود. سؤالي نداري؟  
 هري با حرکت سر جواب منفي داد. او به خوبي ميدانست چه بايد بکند اما انجام دادن آن دشوار به نظر ميرسيد. وود با دقت گوي زرين را در صندوق گذاشت و گفت :  
- فعلاً با گوي زرين تمرين نميکنيم ، چون هوا تاريکه و ممکنه گمش کنيم . بيا با چندتا از اينا تمرين کنيم .  
 او کيسه اي از جيبش درآورد که در آن چند توپ معمولي گلف بود. چند دقيقه بعد هر دو سوار بر جاروهايشان پرواز کردند. اوليور وود توپ هاي گلف را با شتاب زيادي به  
اطراف پرتاب مي کرد و هري تک تک آن ها را ميگرفت . وود از ديدن بازي هري خوشحال شد.  
 پس از نيم ساعت تمرين هوا چنان تاريک شد که ديگر قادر به ادامه ي تمرين نبودند. هري و اوليور وود که هر دو خسته شده بودند به سمت قلعه حرکت کردند. در  
طول مسير وود با خوشحالي گفت :  
- امسال جام کوييديچ مال خودمونه . بعيد نيست که تو از چارلي ويزلي هم بهتر بشي. البته چارلي اگه دنبال اژدها نرفته بود الآن ميتونست بازيکن تيم ملي انگلستان باشه .  
 *** 
 دو ماه از اقامت هري در هاگوارتز ميگذشت و او که سه روز در هفته را به تمرين کوييديچ ميپرداخت و بقيه ي اوقاتش را به انجام تکاليفش ميگذراند چنان مشغول بود که باورش نميشد دو ماه گذشته است . زندگي در قلعه بسيار راحت تر و بهتر از زندگي با دورسليها بود. درس هايشان روزبه روز جالب تر مي شد و آن ها اصول و مقدمات جادوگري را به خوبي آموخته بودند.  
 صبح روز هالووين دانش آموزان با بوي خوش کدوحلوايي از خواب بيدار شدند. از آن بهتر اين که پروفسور فليت ويک در کلاس وردهاي جادويي اعلام کرد که ديگر براي به پرواز درآوردن اشياء آمادگي لازم را پيدا کرده اند. بچه ها از زماني که پروفسور فليت ويک وزغ نويل را دور کلاس به پرواز درآورده بود دلشان ميخواست خودشان نيز به اين کار بپردازند.  
 پروفسور فليت ويک براي شروع تمرين کلاس را به گروه هاي دو نفره تقسيم کرد. سيموس فينيگان يار هري شد و هري نفس راحتي کشيد زيرا هنگامي که پروفسور فليت ويک ميخواست يار هري را تعيين کند، نويل سعي داشت توجه او را به خودش جلب کند. از سوي ديگر رون نيز با هرميون گرنجردر يک گروه افتاد. تشخيص اين که کدام از اين موضوع خشمگين تر بودند بسيار دشوار به نظر ميرسيد. آن دو از روزي که جاروي هري به دستش رسيده بود با هم حرف نزده بودند.  
 پروفسور فليت ويک که مثل هميشه روي چندين کتاب ايستاده بود گفت :  
- خب ، حرکت سريع و زيباي مچ دست رو که قبلاً تمرين کرديم ، فراموش نکنين . يادتون باشه که بايد سريع و فرز باشين ... سريع و فرز. تلفظ شمرده ي وردها خيلي مهمه . هميشه ياد باروفيو  ي جادوگر بيفتين که موقع تلفظ يکي از وردها به جاي حرف «ف » حرف «س » رو تلفظ کرد و وقتي به خودش اومد که يک گاوميش روي سينه ش وايساده بود.  
 کار سختي بود. با اين که سيموس و هري سريع و فرز بودند پري که قرار بود از روي ميز به هوا ببرند از جايش تکان نميخورد. سيموس آن قدر بيطاقت شده بود که  
با چوبدستيش ضربه اي به پر زد و پر بلافاصله آتش گرفت و هري مجبور شد با کلاهش آن را خاموش کند.  
 وضع رون به ميز مجاور چندان بهتر نبود. دست هاي بلندش را مثل آسياب بادي تکان ميداد و ميگفت : «وينگارديوم له ويوسا  » هري صداي هرميون را شنيد که با  
اوقات تلخي ميگفت :  
- داري اشتباه تلفظ ميکني. بايد بگي وين - گار- ديوم له وي - يو- سا. گارشو بهتر و کشيده تر تلفظ کن .  
 رون با عصبانيت گفت :  

 B       

- اگه فکر ميکني خيلي بهتر از من بلدي خودت بگو.  
 هرميون آستين هاي ردايش را بالا زد و چوبدستيش را به سرعت تکان داد و گفت : «وينگارديوم له ويوسا!» بلافاصله پر از روي ميز بلند شد و يک متر بالا رفت .  
 پروفسور فليت ويک برايش کف زد و گفت :  
- احسنت ، آفرين ! بچه ها، نگاه کنين ، هرميون گرنجر موفق شد!  
 اوقات رون تا آخر کلاس تلخ بود. رون و هري سعي ميکردند در راهروي شلوغ راهشان را باز کنند که رون گفت :  
- بيخود نيست که هيچ کس نميتونه تحملش کنه . مثل يه کابوسه .  
 در همان لحظه يک نفر از کنار هري رد شد و به او تنه زد. هرميون بود. هري يک لحظه توانست صورت او را ببيند و وقتي متوجه شد که گريه ميکند جا خورد و  
گفت :  
- مثل اين که حرفتو شنيد.  
 رون که کمي ناراحت شده بود گفت :  
- شنيده باشه ! وقتي مي بينه هيچ کس باهاش دوست نمي شه خودش ميفهمه ديگه .  
 هرميون در کلاس بعد حاضر نشد و بعدازظهر آن روز هم کسي او را نديد. هنگامي که هري و رون براي شرکت در جشن هالووين به سرسراي بزرگ ميرفتند شنيدند که پارواتي پاتيل به دوستش لاوندر گفت که هرميون توي دستشويي دخترها داره گريه ميکنه و بيرون نمياد. رون از شنيدن اين حرف ناراحت شد اما همين که وارد سرسراي بزرگ شدند تزئينات ويژه ي جشن هالووين فکر هرميون را از سرش بيرون کرد.  
 هزار خفاش زنده از ديوارها و سقف بيرون ميآمدند و هزار خفاش ديگر همچون ابر سياهي بر فراز ميزها پرواز مي کردند و شعله ي شمع هاي درون کدو حلواييها را به  
نوسان ميانداختند. ناگهان انواع غذاهاي رنگين در بشقاب هاي طلايي پديدار شد درست مثل جشن آغاز سال .  
 هري سرگرم پوست کندن يک سيب زميني تنوري بود که پروفسور کوييرل سراسيمه وارد سرسراي بزرگ شد. دستارش کج شده بود و چهره اش وحشت زده به نظر  
ميرسيد. همه او را ديدند که با عجله به سوي دامبلدور رفت و خود را روي ميز انداخت و با نفس هاي بريده گفت :  
- يه ترول ... توي دخمه هاست ... اومده م که بهتون خبر بدم .  
 آن گاه از هوش رفت و روي زمين افتاد.  
 در سرسراي بزرگ غوغايي برپا شد. پروفسور دامبلدور مجبور شد براي ساکت کردن دانش آموزان با چوبدستيش چندين ترقه با جرقه هاي ارغواني منفجر کند. سپس با  
خشم گفت :  
- ارشدها، زودتر گروهتونو به خوابگاه ها ببرين .  
 پرسي مشتاقانه جلو آمد و گفت :  
- بچه ها دنبال من بياين . از هم جدا نشين ، سال اولي ها! ترول ترس نداره به شرطي که از دستورات من سرپيچي نکنين . حالا پشت سر من بياين و از من فاصله نگيرين . راهو براي سال اوليها باز کنين . اجازه بدين ! من دانش آموز ارشدم !  
 وقتي از پله ها بالا ميرفتند هري پرسيد:  
- اين تروله چه طوري تونسته وارد قلعه بشه ؟  
 رون گفت :  
- نمي دونم ، اين غول ها خيلي خنگن . حتماً بدعنق براي شوخي هالووين اونو راه داده .  
 آن ها از لابه لاي گروه هاي ديگر که با عجله در مسيرهاي مختلفي حرکت مي کردند مي گذشتند و به ناچار به هم تنه مي زدند هري بيهوا دست رون را کشيد و گفت :  
- رون ، همين الان ياد هرميون افتادم .  
- خب ، که چي؟  
- اون خبر نداره که ترول توي قلعه س . بايد بهش خبر بديم .  
 رون لبش را گاز گرفت و با ناراحتي گفت :  
- باشه ... اما خدا کنه پرسي ما رو نبينه .  
 آن ه بلافاصله خم شدند و همراه دانش آموزان هافلپاف به سمت ديگري رفتند. آهسته و بيصدا وارد يکي از راهروهاي خلوت شدند و با عجله به طرف دستشويي  
دختران رفتند. تازه از اولين پيچ رد شده بودند که صداي قدم هاي سريعي را از پشت سر شنيدند. رون زيرلب گفت :  
- واي، پرسي  
 و بلافاصله هري را به پشت يک مجسمه ي شيردال سنگي کشيد. آن ها از پشت مجسمه به اطراف نگاه کردند، اما به جاي پرسي، اسنيپ را ديدند که از راهرو گذشت و  
ناپديد شد. هري آهسته گفت :  
- اين جا چي کار مي کنه ؟ چرا با بقيه ي معلم ها به دخمه ها نرفته ؟  
- چه ميدونم .  
 پس از دور شدن صداي پاي اسنيپ آهسته و بيصدا وارد راهروي بعدي شدند. هري گفت :  
- اسنيپ داره ميره طبقه ي سوم .  
 اما رون دستش را بلند کرد و گفت :  
- اين چه بوي گنديه ؟  
 هري بو کشيد و بوي گندي به مشامش رسيد که مخلوطي از بوي جوراب و بوي چاه توالت بود.  
 آن گاه صداي غرش خفيفي را شنيدند و بلافاصله صداي قدم هاي سنگين و غول آسايي در راهرو پيچيد. رون با دست به انتهاي راهرو در سمت چپشان اشاره کرد.  
موجود عظيم و غول پيکري از انتهاي راهرو به سويشان ميآمد. آن ها خود را جمع کردند و در سايه ي تاريکي پنهان شدند تا وقتي آن موجود در نور مهتاب قرار گرفت آن را ببينند.  
 منظره ي وحشتناکي بود. يک ترول سه متر و نيمي با پوست تيره و خاکستري رنگ بود که بدن عظيم و قويهيکلش به يک تخته سنگ بزرگ شباهت داشت و سر کوچک و بيمويش مثل يک نارگيل بر روي تنه اش نمايان بود. ساق هاي کوتاهش مثل تنه ي درخت و پاهايش پهن و پينه بسته بود. چماق بزرگ چوبي که در دست درازش بود بر روي زمين کشيده مي شد.  
 ترول جلوي دري ايستاد و به درون آن نگاه کرد. با مغز کوچکش تصميمش را گرفت و درحاليکه گوش هاي درازش را تکان ميداد خم شد که از در وارد شود. هري  
زير لب گفت :  
- کليد روي دره . ميتونيم درو روش قفل کنيم .  
رون با ترس و نگراني گفت :  
- فکر خوبيه .  
 آهسته به طرف در باز رفتند. دهانشان خشک شده بود و خداخددا ميکردند ترول از آن جا بيرون نيايد. هري با يک گام بلند خود را به کليد رساند، در را محکم بست و  
قفل کرد و گفت :  
- آخيش !  
 هر دو با قيافه هاي پيروزمندانه دوان دوان برگشتند اما هنوز به پيچ راهرو نرسيده بودند که صدايي به گوششان رسيد و قلبشان در سينه فرو ريخت . از پشت دري که قفل  
کرده بودند صداي جيغ هاي بلند و وحشت زده اي بيرون ميآمد. رون که صورتش به سفيدي صورت بارون خون آلود شده بود گفت :  
- واي، نه !  
 هري که نفسش بند آمده بود گفت :  
- اونجا دستشويي دخترهاست !  
- هرميون !  
 به هيچ وجه نميخواستند به آن در نزديک شوند اما مگر چاره ي ديگري هم داشتند؟ دوان دوان برگشتند و با دستپاچگي کليد را در قفل چرخاندند و با ترس و وحشت  
وارد دستشويي شدند.  
 هرميون گرنجر به ديوار چسبيده بود و به نظر ميرسيد هر لحظه ممکن است بيهوش شود. ترول همان طور که به او نزديک ميشد کاسه ي دستشوييها را از ديوار  
ميکند. هري وحشت زده به رون گفت :  
- بايد گيجش کنيم .  
 در پوش يکي از توالت ها را برداشت و محکم به ديوار کوبيد. ترول در چندقدمي هرميون ايستاد و آهسته رويش را برگرداند که ببيند صدا از کجا بود. احمقانه پلک ميزد  
که چشم هاي ريز و شرورش به هري افتاد. لحظه اي درنگ کرد، سپس چماقش را بالا گرفت و به سمت هري آمد. رون از سمت ديگر دستشويي فرياد زد:  
- آهاي کله پوک !  
 و بلافاصله يک لوله ي فلزي را به طرف ترول پرتاب کرد. ترول که ظاهراً متوجه برخورد لوله با شانه اش نشده بود با شنيدن صداي رون پوزه ي زشتش را به سمت رون  
گرفت . هري از اين فرصت استفاده کرد و از کنار ترول رد شد. دست هرميون را گرفت و سعي کرد او را به طرف دربکشاند و فرياد زد:  
- زودباش ، بدو... بدو!  
 اما هرميون که دهانش از ترس بازمانده بود به ديوار چسبيده بود و نميتوانست تکان بخورد.  
 ترول که از صداي فرياد و انعکاس صداها از کوره در رفته بود دوباره غرشي کرد و به سوي رون رفت که از همه نزديک تر بود و راه فرار نداشت در آن لحظه هري دست به کاري زد که هم بسيار شجاعانه بود هم بسيار احمقانه . دورخيزي کرد و به سمت ترول پريد و توانست از پشت ، دست هايش را دور گردن ديو حلقه کند. ترول متوجه هري نشد که از گردنش آويزان شده بود. اّما حتي هر کس ديگري هم به جاي او بود متوجه چوب بلندي که در دماغش رفته بود ميشد. وقتي هري به سوي ترول حمله ور شد چوبدستيش در دستش بود و در آن لحظه در يکي از سوراخ هاي بيني ترول فرو رفته بود.  
 ترول از درد زوزه اي کشيد و پيچ و تاب خورد و ديوانه وار چماقش را در هوا تکان داد. در اين ميان هري براي حفظ جانش دو دستي گردن ترول را چسبيده بود. هر آن  
ممکن بود ترول با چماقش ضربه اي به او بزند و او را آش و لاش کند.  
 هرميون از وحشت روي زمين ولو شده بود. رون که خودش نيز نمي دانست چه ميخواهد بکند چوبدستيش را درآورد و اولين وردي که به ذهنش رسيد بر زبان آورد و  
فرياد زد:  
- وينگارديم له ويوسا!  
 ناگهان چماق از دست ترول در آمد و به هوا رفت و آهسته چرخي زد و با صداي وحشتناکي محکم روي سر صاحبش فرود آمد. ترول تلوتلو خورد و با صورت روي  
زمين افتاد. با افتادن ترول صداي مهيبي در دستشويي پيچيد و زمين به لرزه درآمد.  
 هري که نفس نفس مي زد و ميلرزيد برخاست . رون نيز آن طرف مات و مبهوت مانده بود که هنوز چوبدستيش را بالا گرفته بود و به نتيجه ي کارش نگاه ميکرد. اولين  
کسي که شروع به صحبت کرد هرميون بود که گفت :  
-ُ مرده ؟  
 هري گفت :  
- گمون نميکنم مرده باشه . احتمالاً بيهوش شده .  
 هري خم شد و چوبدستيش را از بيني ترول درآورد. چوبدستيش به مايع لزج و چسبناک خاکستري رنگي آلوده شده بود. هري گفت :  
- اَي... ان دماغ ترول !  
 سپس چوبدستي را با شلوار ترول پاک کرد. آن گاه صداي به هم خوردن در و صداي پاي چند نفر توجه هر سه را جلب کرد. خودشان متوجه نبودند چه جاروجنجالي به راه انداخته اند اما احتمالاً کسي از طبقه ي پايين صداي تلپ و تولوپ و غرش هاي غول را شنيده بود. لحظه اي بعد پروفسور مک گونگال سراسيمه وارد شد و بلافاصله اسنيپ و به دنبالش پروفسور کوييرل نيز از راه رسيدند. کوييرل همين که چشمش به ترول افتاد ناله ي ضعيفي کرد و قلبش را گرفت و آهسته روي يکي از توالت فرنگيها نشست . اسنيپ بالاس سر ترول خم شده بود و پروفسور م گونگال به هري و رون نگاه ميکرد. هري که هيچ وقت او را اين قدر عصباني نديده بود با ديدن لب هاي سفيد او، فکر گرفتن پنجاه امتياز براي گروه گريفندور را از سرش بيرون کرد.  
 پروفسور مک گونگال که از خشم ميلرزيد گفت :  
- هيچ معلومه چي توي کله تون ميگذره ؟  
 هري به رون نگاه کرد که هنوز چوبدستيش را بالا گرفته بود. پروفسور مک گونگال ادامه داد:  
- شانس آوردين که کشته نشدين . چرا به خوابگاهتون نرفتين ؟  
 اسنيپ نگاه خشمناک و سريعي به هري انداخت . هري سرش را پايين انداخت . خداخدا ميکرد رون چوبدستيش را پايين بياورد. آن گاه صداي ضعيفي از گوشه ي تاريکي  
به گوش رسيد که گفت :  
- ببخشيد، پروفسور، اونا دنبال من مي گشته ن .  
- دوشيزه گرنجر!  
 بالاخره هرميون توانست از جايش بلند شود و سرپا بايستد. سپس ادامه داد:  
- منم دنبال غوله ميگشتم . آخه من فکر مي کردم ميتونم تنهايي از پسش بربيام . آخه مي دونين من همه چيزو درباره ي اين موضوع خونده بودم .  
 رون چوبدستيش را پايين آورد. آنچه هرميون ميگفت دروغ محض بود. آيا اين هرميون گرنجر بود که داشت به يک استاد دروغ ميگفت ؟  
- اگه اينا منو پيدا نکرده بودن الان مرده بودم . هري چوبدستيشو توي دماغ ترول فرو کرد، رون هم با چماق خود تروله توي سرش زد و اونو بيهوش کرد. اصلاً فرصت نداشتن که برن و کمک بيارن . اگه رفته بودن من کارم تموم مي شد.  
 هري و رون سعي کردند وانمود کنند که اين داستان برايشان تازگي ندارد. پروفسور که به هر سه ي آن ها نگاه ميکرد گفت :  
- که اين طور! دوشيزه گرنجر... دختره ي احمق ... آخه براي چي فکر کردي ميتوني از پس يه ترول بر بياي ؟  
 هرميون سرش را پايين انداخت . زبان هري بند آمده بود. هرميون گرنجري که هيچ وقت قانون شکني نمي کرد خود را خطاکار جلوه داده بود که آن ها را از دردسر نجات  
بدهد. دروغ گفتن هرميون همان قدر محال به نظر ميرسيد که شيريني پخش کردن اسنيپ . پروفسور مک گونگال گفت :  
- دوشيزه گرنجر، من واقعاً از تو توقع چنين کاري رو نداشتم . براي اين کار تو پنج امتياز از گريفندور کم ميکنم . حالا اگه زخمي نشدي زودتر برگرد به برج گريفندور. بچه ها بقيه ي غذا رو توي برج ميخورن .  
 هرميون رفت . پروفسور مک گونگال به هري و رون رو کرد و گفت :  
- باز هم ميگم خيلي شانس آوردين . ولي اينو بدونين که همه ي سال اوليها نميتونن از پس يه ترول بالغ بربيان . هرکدومتون پنج امتياز براي گروهتون کسب کردين . در ضمن پروفسور دامبلدور هم در جريان اين ماجرا قرار ميگيره . حالا ميتونين برگردين به برجتون .  
 آن ها فوراً از دستشويي بيرون رفتند و تا دو طبقه بالاتر هيچ حرفي به هم نزدند. دور شدن از بوي نفرت انگيز ترول از هر چيز ديگري لذت بخش تر بود. بالاخره رون  
غرولندکنان گفت :  
- بايد بيش تر از ده امتياز بهمون ميدادن .  
- پنج امتياز. آخه پنج امتيازش بابت هرميون کم شد.  
 رون تصديق کرد و گفت :  
- خيلي لطف کرد که ما رو از اين دردسر نجات داد. البته ما هم جون اونو نجات داديم .  
- اگه ما در رو روي تروله قفل نکرده بوديم شايد ديگه احتياجي به کمک ما نداشت .  
 به تابلوي بانوي چاق رسيدند و با گفتن اسم رمز که «پوزه ي خوک» بود، داخل سالن عمومي شدند. سالن عمومي گريفندور شلوغ و پر سروصدا بود. همه مشغول  
خوردن غذاهايي بودند که از پايين به برجشان منتقل شده بود. هرميون تک وتنها کنار در منتظر آن ها مانده بود. پس از يک لحظه سکوت آميخته به شرمندگي بي آن که به هم نگاه  
کنند هر سه گفتند:  
- متشکرم .  
 سپس با عجله رفتند که بشقاب بگيرند.  
 از آن لحظه به بعد هرميون گرنجر دوست آن ها بود. بسياري از خوادث به دوستي و صميميت ختم ميشوند و از پا در آوردن يک ترول سه ونيم متري يک از همين  
حوادث بود.  
   

   
  
   
 با فرا رسيدن ماه نوامبر هوا خيلي سردتر شد. کوه هاي اطراف مدرسه پوشيده از برف شده بودند. سطح رودخانه را نيز يخ ضخيمي پوشانده بود. هر روز صبح ، زمين قلعه پوشيده از برف و يخ ميشد. از پنجره ي طبقات بالا ميتوانستند هاگريد را ببينند که در زمين کوييديچ سرگرم آب کردن يخ جاروها بود. او پالتويي از پوست موش کور ميپوشيد، دستکش هايي از جنس پوست خرگوش به دست مي کرد و پوتين هاي بزرگي از جنس پوست سگ آبي به پا داشت .  
 فصل مسابقات کوييديچ آغاز شده بود. قرار بود روز شنبه هري پس از هفته ها تمرين در اولين مسابقه اش شرکت کند. مسابقه ي تيم گريفندور و تيم اسليترين . اگر تيم  
گريفندور در اين مسابقه پيروز مي شد به مکان دوم جدول جام قهرماني صعود مي کرد.  
 کم تر کسي هري را در حال تمرين و بازي ديده بود. اوليور وود تصميم گرفته بود هري را مثل يک سلاح نهفته حفظ کند و تا روز مسابقه او را سالم نگه دارد. اما خبرها به بيرون درز پيدا کرده بود و اغلب دانش آموزان ميدانستند که هري بازيکن جستجوگر است . عده اي ميگفتند او بازيکن بينظيري است و گروهي ديگر ميگفتند بايد روي زمين با تشک اين طرف و آن طرف بروند تا اگر هري از روي جارويش افتاد او را بگيرند.  
 در آن روزهاي سخت تمرين در آخرين فرصت هاي پيش از مسابقه بخت با هري يار بود که هرميون را کنار خود داشت ، زيرا اگر هرميون نبود هري نميتوانست از عهده ي انجام تکاليفش برآيد. هرميون کتاب کوييديچ درگذر زمان را به او قرض داده بود که بسيار کتاب جالبي بود. هري پس از خواندن آن دريافت که هفتصد نوع خطا وجود دارد که همه ي آن ها در طول يکي از مسابقات جام جهاني          اتفاق افتاده اند. ديگر اين که بازيکن جستجوگر همواره ريزنقش و سريع تر از بقيه است و اکثر برخوردهاي جدي در مسابقات کوييديچ بر روي بازيکنان جستجوگر انجام ميشود. يا اين که به ندرت بازيکني در مسابقه ي کوييديچ جان خود را از دست داده اما با اين وجود گاهي اوقات بعضي از داورها مدتي ناپديد شده و ماه ها بعد از صحراي آفريقا سر درآورده اند.  
 بعد از آن که هري و رون جان هرميون را نجات دادند او نيز ديگر درباره ي رعايت قوانين سختگيري نمِ کرد و با آن ها برخورد بهتري داشت . روز قبل از اولين مسابقه ي هري در يکي از زنگ هاي تفريح هر سه به حياط يخ زده ي مدرسه آمدند. هرميون با به کار بردن افسوني آتشي با شعله ي آبي کم رنگ درست کرد که قابل حمل در يک شيشه ي مربا بود. آن ها پشت به شيشه ايستاده بودند و خود را گرم ميکردند که اسنيپ وارد حياط شد.  
 هري فوراً متوجه شد که اسنيپ هنگام راه رفتن ميلنگد. هري، رون و هرميون به هم نزديک تر شدند تا جلوي آتش را بگيرند و اسنيپ نتواند آن را ببيند، زيرا اطمينان  
داشتند که اين کار ممنوع است . اما متأسفانه اسنيپ که به دنبال بهانه اي بود که از آن ها ايراد بگيرد گفت :  
- پاتر، اون چيه توي دستت ؟  
 هري کتاب را نشان داد و گفت :  
- کتاب کوييديچ در گذر زمانه .  
- هيچ کس حق نداره کتاب هاي کتابخونه رو بيرون بياره . کتاب رو بده من . براي اين کار پنج امتياز از گريفندور کم مي کنم .  
 سپس لنگ لنگان از آن جا دور شد. هري با عصبانيت زيرلب گفت :  
- اين قانون رو همين الآن ساخت . نميدونم چه بلايي به سر پاش اومده .  
 رون با حالت کنايه آميزي گفت :  
- منم نميدونم اما هرچي هست اميدوارم خيلي درد داشته باشه و اذيتش کنه .  
 *** 
 آن روز عصر در سالن عمومي گريفندور هياهويي برپا بود. هري، رون و هرميون کنار يک پنجره پهلوي هم نشسته بودند. هرميون مشغول بازبيني و تصحيح تکاليف درس وردهاي جادويي آن دو بود. او هيچ وقت اجازه نميداد تکاليفشان را از روي هم بنويسند، زيرا عقيده داشت در اين صورت چيزي ياد نميگيرند. اما در هر حال وقتي از او مي خواستند تکاليفشان را تصحيح کند جواب هاي صحيح را از زير زبانش بيرون ميکشيدند.  
 هري آرام و قرار نداشت . ميخواست کتاب کوييديچ در گذر زمان را پس بگيرد و با خواندن آن فکرش را مشغول نگه دارد تا نگران مسابقه ي روز بعد نباشد. چرا بايد از  
اسنيپ مي ترسيد؟ از جايش برخاست و به رون و هرميون گفت که ميخواهد برود و کتابش را از اسنيپ پس بگيرد. امتحانش ضرري نداشت . رون و هرميون گفتند:  
- بهتره خودت تنها بري .  
 هري در اين فکر بود که اگر در حضور ساير اساتيد از او خواهش کند کتابش را پس بدهد نميتواند به هري جواب رد بدهد.  
 هري به اتاق اساتيد رفت و در زد. جوابي نشنيد. دوباره در زد. باز هم جوابي نيامد. ممکن بود اسنيپ کتاب را در اتاق اساتيد گذاشته باشد. امتحانش ضرري نداشت . در را  
باز کرد و با منظره ي وحشتناکي مواجه شد.  
 اسنيپ و فيلچ در اتاق تنها بودند . اسنيپ ردايش را بالاي زانويش نگه داشته بود. ساق يکي از پاهايش مجروح و خون آلود بود. فيلچ به او نوار زخم بندي داد و او گفت :  
- آخه چه طو مي شه که آدم در آن واحد حواسش به هر سه تا سرش باشه ؟ هري مي خواست آهسته در را ببندد که ....  
- پاتر!  
 چهره ي اسنيپ در هم رفت و عصباني شد. فوراً ردايش را انداخت تا پايش را بپوشاند. هري آب دهانش را قورت داد و با ترس و لرز گفت :  
- ببخشيد، مي خواستم ببينم ميشه کتابمو پس بدين .  
- برو بيرون ! بيرون !  
 هري پيش از آن که اسنيپ از گروه گريفندور امتياز کسر کند در را بست و دوان دوان به طبقه ي بالا رفت . وقتي هري به سالن عمومي برگشت رون پرسيد:  
- پس گرفتي؟  
 هري آهسته همه ي ماجرا را برايشان تعريف کرد و در حالي که هنوز نفس نفس ميزد گفت :  
- ميدونين يعني چي؟ يعني اين که اون شب جشن هالووين رفته سراغ اون سگ سه سر. اون موقعي که ديديمش داشته ميرفته اونجا. دنبال همون چيزيه که سگ ، نگهبانشه .  
حاضرم سر جاروم شرط ببندم که خودش اون تروله رو آورده توي قلعه که حواس همه رو پرت کنه .  
 هرميون که چشم هايش گرد شده بود گفت :  
- نه بابا! اسنيپ اين کارو نميکنه . من ميدونم . درسته که آدم خيلي خوبي نيست ولي هيچ وقت سعي نميکنه چيزي رو که دامبلدور براش نگهبان گذاشته بدزده .  
 رون با بدخلقي گفت :  
- ميدوني چيه ، هرميون ؟ تو فکر ميکني همه ي استادها مثل فرشته ها پاک و مقدسند. ولي من با هري موافقم . اين جور کارها از اسنيپ بعيد نيست . خيلي دلم ميخواد بدونم اون دنبال چيه . يعني اون سگه از چي مراقبت ميکنه ؟  
 هري نيز با همين افکار و پرسش ها به رختخواب رفت . نويل با صداي بلند خروپف ميکرد اما هري خوابش نميبرد. سعي کرد اين افکار را از سر بيرون کند زيرا او نياز به استراحت داشت و تا چند ساعت ديگر بايد براي اولين بار در مسابقه ي کوييديچ شرکت ميکرد. ولي حالت چهره ي اسنيپ وقتي چشم هري به پاي او افتاد به اين سادگي از يادش نميرفت .  
 *** 
 صبح روز بعد هوا صاف ، آفتابي و بسيار سرد بود. بوي مطبوع سوسيس سرخ شده در سرسراي بزرگ پيچيده و صداي همهمه ي پر شور دانش آموزان فضا را پر کرده بود.  
همه چشم انتظار يک مسابقه ي کوييديچ پرهيجان بودند.  
- بايد صبحانه بخوري .  
- ميل ندارم .  
 هرميون با چرب زباني گفت :  
- پس يه ذره نان برشته بخور.  
- اشتها ندارم .  
 هري حال و روز خوبي نداشت . تا يک ساعت ديگر بايد به زمين مسابقه ميرفتند. سيموس فينيگان گفت :  
- هري، تو بايد سر حال و پرانرژي باشي. توي مسابقات کوييديچ هميشه بازيکن جستجوگر زياد با ديگران درگير مي شه .  
 سيموس روي سوسيس هاي هري سس گوجه فرنگي ريخت و هري از او تشکر کرد.  
 چيزي به ساعت يازده نمانده بود. به نظر ميرسيد تمام مدرسه در جايگاه تماشاچيان جمع شده اند. بسياري از آن ها دوربين دوچشمي داشتند. گرچه جايگاه تماشاچيان شيب دار بود، گاهي اوقات دنبال کردن مسابقه دشوار ميشد. رون و هرميون به نويل ، سيموس و دين (که طرفدار تيم وست هام بود) ملحق شدند. آن ها در رديف بالا نشسته بودند و براي تقويت روحيه ي هري با يکي از ملافه هايي که خال خالي خراب کرده بود پلاکاردي درست کرده بودند که روي آن نوشته بود: پاتر قهرمان . دين که خوب نقاشي ميکشيد زير اين عبارت تصوير شيردال تيم گريفندور را نقاشي کرده بود. هرميون نيز با استفاده از يک افسون ساده رنگ هاي ان را درخشان و براق کرده بود.  
 هري و بقيه ي اعضاي تيم گريفندور در رختکن رداهاي سرخ رنگ تيم را به تن ميکردند (رداي اعضاي تيم اسليترين سبزرنگ بود). وود صدايش را صاف کرد تا بقيه  
ساکت شوند و گفت :  
-  بسيار خب ، آقايان ...  
 آنجلينا جانسون   ، بازيکن مهاجم تيم گفت :  
- و خانم ها...  
 وود حرفش را تأييد کرد و گفت :  
- بله ، درسته ... آقايان و خانم ها، اين همون مسابقه س .  
 فرد ويزلي گفت :  
- بزرگ ترين و مهم ترين مسابقه .  
 جرج گفت :  
- همون مسابقه اي که همه مون منتظرش بوديم .  
 فرد به هري گفت :  
- ما ديگه سخنراني وود رو از حفظ شديم . آخه ما پارسال هم توي تيم بوديم .  
 وود گفت :  
- شما دوتا ساکت باشين . اين بهترين تيميه که گروه گريفندور در چند سال اخير داشته . من مطمئنم که برنده مي شيم .  
 سپس به اعضاي تيم چشم غره اي رفت ، به اين معنا که اگه برنده نشويم خودتان ميدانيد. وود ادامه داد:  
-  خب ديگه ، وقت رفتنه ، موفق باشين .  

   A    J     

هري پشت سر فرد و جرج از رختکن بيرون رفت . خداخدا ميکرد که زانوهايش سست نشود. اعضاي تيم گريفندور به محض ورود به زمين بازي با هلهله و تشويق  
پرشوري مواجه شدند.  
 خانم هوچ داور مسابقه بود. جارويش را در دست داشت و در وسط زمين منتظر اعضاي دو تيم بود. وقتي همه دور او جمع شدند گفت :  
- از همه تون انتظار دارم که خوب و جوانمردانه بازي کنين .  
 هري متوجه شد که روي صحبت خانم هوچ بيش تر با مارکوس فلينت   ، کاپيتان تيم اسليترين است . مارکوس دانش آموز سال ششم بود. هري تصور ميکرد که در  
رگهاي مارکوس خون ترول جريان دارد. آن گاه هري زيرچشمي به پلاکاردي که بالاي سر جمعيت به اهتزاز درآمده بود نگاهي انداخت . با ديدن عبارت پاتر قهرمان دلگرم شد و  
قلبش به تپش افتاد. خانم هوچ گفت :  
- سوار جاروهايتان بشويد.  
 هري با دستپاچگي سوار نيمبوس دوهزارش شد. خانم هوچ محکم در سوت نقره اي رنگش دميد. پانزده جارو به هوا رفتند و اوج گرفتند. مسابقه آغاز شده بود.  
- و حالا آنجلينا جانسون ، مهاجم تيم گريفندور خيلي زود سرخگون رو به دست مياره . عجب مهاجم خوبيه در ضمن خيلي هم جذاب و خوش قيافه س ...  
- جردن !  
- ببخشيد، پروفسور!  
 لي جردن ، دوست دوقلوهاي ويزلي گزارشگر مسابقه بود و پروفسور مک گونگال به دقت بر کار او نظارت ميکرد. جردن ادامه داد:  
- آنجلينا به سرعت پيش ميره ... حالا يه پاس عالي به آليشيا اسپينت   ... که پارسال بازيکن ذخيره بود ولي امسال با انتخاب وود وارد ميدون شده . دوباره پاس به جانسون ... نه ...  
حالا تيم اسليترين صاحب سرخگونه . مارکوس فلينت ، کاپيتان اسليترين با سرخگون جلو ميره . مثل يک عقاب پرواز ميکنه و الآنه که گل ... نه ، نه ، يک حرکت زيبا از دروازه بان مانع به ثمر رسيدن اين گل م شه و حالا توپ به دست گريفندور ميفته ... اين کتي بل   ، مهاجم ديگر تيم گريفندوره ... يه شيرجه ي عالي... حالا فلينت رو جا ميگذاره و اوج ميگيره ... واي... احتمالاً آسيب ديد... چون از پشت سر يکي از بازدارنده ها به سرش برخورد کرد. حالا تيم اسليترين صاحب سرخگونه . اين آدريان پوسيه که با سرعت به سمت دروازه ي حريف ميره ... ولي يکي از بازدارنده ها اونو متوقف ميکنه ... يکي از دوقلوهاي ويزلي بازدارنده رو پرتاب کرد... نميدونم فرد بود يا جرج .... تشخيصش کار مشکليه . در هرحال ، مدافعين گريفندور خوب بازي ميکنن ... جانسون دوباره صاحب سرخگون ميشه .... زمين خالي در مقابلشه ... حالا جلو ميره ... پروازش عاليه ... يک توپ بازدارنده با سرعت داره به طرفش ميره ... ولي اون به موقع سرشو پايين آورد... و حالا... زود باش آنجلينا... حلقه ها در مقابلشه ... بلچلي، دروازه بان اسلايترين شيرجه ميره ... ولي موفق نميشه ... گل ...  
گل ... براي گريفندور... 
 
 صداي هلهله و تشويق گريفندوريها همراه با ناله و غرولند اسليترينيها در فضاي ورزشگاه پيچيد.  
 ناگهان رون و هرميون متوجه صدايي شدند که ميگفت :  
- آهاي با شمام ، يه ذره تکون بخورين .  
- هاگريد!  
 رون و هرميون خود را جمع کردند تا براي هاگريد جا باز کنند. هاگريد گفت :  
- داشتم از توي کلبه م بازي رو نيگا ميکردم ولي ديدم اين طوري نمي شه . وسط جمعيت نشستن يه چيز ديگه س . هنوز گوي زرينو نديده ن ؟  
 رون گفت :  
- نچ . هري هنوز هيچ کار خاصي نکرده .  
 هاگريد دوربينش را بالا آورد و از دور به هري نگاهي انداخت و گفت :  
- هنوز صحيح و سالمه اينم خودش خيليه .  
 هري بالاتر از بقيه آهسته پرواز م کرد و با دقت به دنبال گوي ميگشت . وود به هري گفته بود تا وقتي که گوي زرين را نديده از معرکه دور بماند. گفته بود لازم  
نيست زودتر از موعد وارد ميدان شود.  
 پس از گل آنجلينا هري با خوشحالي در هوا به پرواز در آمد و به سرعت به شکل مارپيچ هاي تودرتو پرواز کرد که ابراز احساسات کند. اما بعد دوباره حواسش را متمرکز کرد تا شايد بتواند گوي زرين را بيابد. يک بار يک نور طلايي توجهش را جلب کرد ولي متوجه شد که فقط انعکاس نور در ساعت مچي يکي از ويزليها بوده است . يک بار هم يک بازدارنده مثل گلوله ي توپ به سويش رفت اما هري جا خالي داد و بلافاصله فرد ويزلي به دنبال آن رفت . با عصبانيت بازدارنده را به سمت مارکوس فلينت پرتاب کرد و در اين  
فرصت به هري گفت :  
- حالت خوبه ، هري؟  
 لي جردن همچنان در حال گزارش کردن بود:  
- حالا اسليترين صاحب توپه . پوسي مهاجم اسليترين سرشو ميدزده که با دو بازدارنده که به طرفش مياومدن برخورد نکنه . او ويزلي ها و بل مهاجم تيم گريفندور رو جا ميگذاره و با سرعت به سمت ... صبر کنين ببينم ... اين گوي زرين بود؟  
 همهمه اي فضاي ورزشگاه را پر کرد. آدريان پوسي سرخگون را رها کرده بود تا بتواند به برق طلايي رنگي نگاه کند که به سرعت از کنار گوش چپش گذشته بود.  
 هري نيز گوي زرين را ديد و با قلبي لبريز از شور و هيجان شيرجه رفت و به دنبال گوي زرين شتافت . ترنس هيگز  ، جستجوگر تيم اسليترين نيز گوي زرين را ديده بود. هري و هيگز شان به شانه ي هم پرواز ميکردند و به گوي زرين نزديک ميشدند. همه ي مهاجمين از بازي دست کشيده بودند و آن دو را نگاه ميکردند گويي وظيفه شان را فراموش کرده بودند.  
 هري از هيگز فرزتر بود. لحظه اي از گوي زرين که مثل برق پرواز مي کرد چشم برنميداشت . هري بر سرعتش افزود و...  
 بوم !  

   M   F    
   A   S     
   K   B   
   T    H    

هياهوي اعتراض آميز جمعيت در فضا طنين افکند. مارکوس فلينت عمداً راه هري را سد کرده بود و هري سوار بر جارويش دور خود ميچرخيد و دودستي به دسته ي جاردو چسبيده بود که سقوط نکند. گريفندوريها فرياد زدند: «خطا! خطا» خانم هوچ با عصبانيت به فلينت تذکر داد و اعلام کرد که تيم گريفندور بايد يک ضربه ي پنالتي بزند. در ميان آن هياهو و آشوب ، گوي زرين بار ديگر از نظرها ناپديد شد.  
 دين توماس که از روي صندليش برخاسته بود دوباره نشست و فرياد زد:  
- داور، اخراجش کن ! کارت قرمز!  
 رون به او يادآوري کرد:  
- اين که فوتبال نيست ، دين . توي کوييديچ هيچ کس رو از زمين اخراج نميکنن . کارت قرمز ديگه چيه ؟  
 هاگريد در تأييد حرف دين گفت :  
- بايد مقررات بازي رو عوض کنن . فلينت هري رو داغون کرد.  
 در آن لحظه گزارش بي طرفانه براي ليجردن بسيار دشوار بود. او گفت :  
- و حالا بعد از اون تقلب آشکار و حق کشي ناجوانمردانه ...  
 پروفسور مک گونگال با عصبانيت گفت :  
- جردن !  
- منظورم اينه که بعد از اون خطاي مسلم و آشکار...  
- جردن دارم بهت اخطار ميکنم ...  
- باشه ، باشه . چيزي نمونده بود فلينت دل و روده ي جستجوگر گريفندور رو بيرون بريزه ، البته من مطمئنم که اين ممکنه براي هر کسي پيش بياد، حالا اسپينت ضربه ي پنالتي گريفندور رو ميزنه ... که وارد حلقه نميشه ... مهم نيست . بازي ادامه داره و باز هم گريفندور صاحب سرخگونه .  
 درست لحظه اي که هري سرش را پايين آورد که مانع برخورد يک بازدارنده با سرش بشود اتفاق عجيبي افتاد. جارويش ، چرخشي ناگهاني و سريع کرد. نزديک بود از  
جارويش بيفتند. دودستي به دسته ي جارو چسبيده بود و با زانوها نيز جارو را محکم نگه داشت . هيچ وقت چنين اتفاقي پيش نيامده بود.  
 دوباره آن حرکت تکرار شد. انگار جارو ميخواست هري را به زمين بيندازد. اما نيمبوس دوهزار جارويي نبود که سوارش را به زمين بزند. هري تصميم گرفت به دروازه ي گريفندور برود و از وود بخواهد که درخواست زمان استراحت کند. اما متوجه شد که قادر به کنترل جارو نيست . نتوانست جارو را برگرداند. به هيچ وجه نميتوانست آن را هدايت کند. جارو به شکل مارپيچ در هوا بالا ميرفت و هر چند وقت يک بار با يک حرکت ناگهاني نزديک بود هري را سرنگون کند.  
 لي همچنان سرگرم گزارش مسابقه بود و ميگفت :  
- اسليترين صاحب سرخگونه . فلينت با سرخگون پيش مي ره ... اسپينت رو پشت سر ميگذاره ... حالا بل رو هم جا ميگذاره ... يک بازدارنده به صورتش برخورد کرد. اميدوارم دماغش شکسته باشه . شوخي کردم ، پروفسور! و حالا اسليترين ... نه ... صاحب يه گل مي شه .  
 اسليترينيها خوشحال بوند و بالا و پايين ميپريدند. به نظر ميرسيد هيچ کس متوجه حرکات عجيب و غيرعادي هري نشده است . جاروي هري با همان حرکات  
وحشيانه بالا و بالاتر مي رفت و هري را از ميدان مسابقه دور ميکرد. هاگريد زير لب غرولند کرد و گفت :  
- معلوم نيست اين هري داره چي کار مي کنه .  
 با دوربينش به هري نگاه کرد و گفت :  
- اگه نمي شناختمش فکر ميکردم کنترل جاروشو از دست داده ولي اين امکان نداره ...  
 ناگهان همه ي تماشاچيها متوجه هري شدند و با دست او را به يکديگر نشان دادند. در آن لحظه جاروي هري دور خود ميچرخيد و تنها کاري که از دست هري  
برميآمد اين بود که دودستي به جارويش بچسبد و خود را روي آن نگه دارد. ناگهان نفس همه در سينه حبس شد. جاروي هري تکان وحشتناکي خورد و هري از روي آن افتاد. در  
آن لحظه هري با يک دست به جارو آويزان بود. سيموس گفت :  
- نکنه وقتي فلينت راهشو بست بلايي سر جاروش اومده ؟  
 هاگريد که صدايش ميلرزيد گفت :  
- امکان نداره . هيچ چيز غير از جادوهاي پليد و شيطاني نميتونه کار نيمبوس دوهزارو مختل کنه . اينم که کار بچه مدرسه ايها نيست .  
 هرميون با شنيدن حر هاي هاگريد دوربين او را گرفت و به جاي نگاه کردن به هري سراسيمه به جمعيت تماشاچيان نگاه کرد. رون که رنگش پريده بود با ناراحتي  
گفت :  
- داري چي کار ميکني؟  
 هرميون بريده بريده گفت :  
- ميدونستم ... ميدونستم ... کار اسنيپه ... نگاه کن !  
 رون فوراً دوربين را از او گرفت . اسنيپ روبه روي آن ها در ميان جمعيت نشسته بود و با نگاهي خيره به هري زل زده بود. لبش بي وقفه تکان ميخورد و زيرلب چيزي  
زمزمه ميکرد. هرميون گفت :  
- اون داره يه کارهايي ميکنه ... داره جادو و طلسم مي کنه .  
- حالا بايد چيکار کنيم ؟  
- بگذارش به عهده ي من !  
 پيش از آن که رون بتواند چيزي بگويد هرميون از جايش بلند شد و رفت . رون دوباره دوربين را به سمت هري گرف . جاروي هري به شدت تکان ميخورد و هري بيش از آن نميتوانست خود را نگه دارد. همه ي جمعيت ايستاده بودند و با دلواپسي به هري نگاه ميکردند. در اين لحظه دوقلوهاي ويزلي بالا رفته بودند و با دلواپسي به هري نگاه ميکردند. در اين لحظه دوقلوهاي ويزلي بالا رفتند و سعي کردند هري را سوار يکي از جاروهايشان کنند. ولي بيفايده بود. همين که به هري نزديک ميشدند جارو بالا ميپريد.  
آن ها زير پاي هري شروع به چرخيدن کردند تا اگر افتاد بتوانند او را بگيرند. مارکوس فلينت از اين فرصت استفاده کرد و بدون آن که توجه کسي را جلب کند پنج گل به تيم  
گريفندور زد. رون وحشت زده گفت :  
- عجله کن ، هرميون .  
 هرميون به سختي در ميان جمعيت راهش را باز مي کرد و به اسنيپ نزديک مي شد. بالاخره به رديف پشت اسنيپ رسيد و به سرعت جلو رفت . حتي وقتي در مسيرش با کوييرل برخورد کرد براي عذرخواهي نايستاد تا سرانجام به پشت سر اسنيپ رسيد. چوبدستيش را بيرون آورد و خم شد و زيرلب چيزي را با دقت ادا کرد. ناگهان شعله هاي آبي رنگي از انتهاي چوبدستي خارج شد و به درون رداي اسنيپ رفت . حدود سي ثانيه بعد اسنيپ فهميد که آتش گرفته است . داد و فريادهاي ناگهاني اسنيپ نشان ميداد که هرميون کارش را به خوبي انجام داده است . هرميون آتش را برگرداند و آن را داخل کوزه ي کوچکي در جيبش گذاشت و با سرعت لابه لاي جمعيت ناپديد شد. امکان نداشت اسنيپ بفهمد چه اتفاقي افتاده است .  
 اما همين مقدار کافي بود. هري دوباره توانست سوار جارويش شود.  
 رون به نويل که پنج دقيقه ي تمام پالتوي هاگريد را چسبيده بود و هق هق ميکرد گفت :  
- حالا نگاه کن ، نويل !  
 همه ي چشم ها به هري دوخته شده بود که به سرعت به سوي زمين ميآمد و دستش را جلوي دهانش گرفته بود. به نظر ميرسيد حالت تهوع دارد. او چهار دست و پا  
روي زمين نشست و سرفه کرد. بلافاصله شيء طلايي رنگ از دهانش بيرون آمد و در دستش افتاد. هري دستش را بالا برد و در هوا تکان داد و گفت :  
- من گوي زرينو گرفتم !  
 مسابقه به پايان رسيد و تماشاچيان را در بهت و حيرت باقي گذاشت .  
 فلينت تا بيست دقيقه غرولندکنان ميگفت :  
- اون گوي رو نگرفت ... قورتش داد!  
 اما هري هيچ قانوني را نقض نکرده بود و اين کار هيچ تأثيري در نتيجه ي مسابقه نداشت . لي جردن همچنان با خوشحالي نتيجه ي مسابقه را اعلام ميکرد و فريادزنان  
ميگفت :  
- گريفندور با نتيجه ي صد و هفتاد به شصت برنده ي مسابقه شد!  
 اما هري هيچ يک از اين حرف ها را نشنيد. او با رون و هرميون به کلبه ي هاگريد رفت و مشغول نوشيدن چاي پررنگ داغ شد. رون به هري گفت :  
- کار اسنيپ بود. من و هرميون ديديمش که داشت زيرلب ورد مي خوند و جاروي تو رو طلسم ميکرد. يه لحظه از تو چشم برنميداشت .  
 هاگريد که در جايگاه تماشاچيان متوجه آنچه در اطرافش ميگذشت ، نشده بود گفت :  
- مزخرف نگو. براي چي اسنيپ بايد همچه کاري کنه ؟  
 هري، رون و هرميون نگاهي به هم کردند. نميدانستند چه جوابي به هاگريد بدهند. سرانجام هري تصميم گرفت واقعيت را به او بگويد و گفت :  
- آخه من يه چيزهايي درباره ي اسنيپ ميدونم . شب جشن هالووين اون رفته بود سراغ اون سگ سه سره . سگه اونو گاز گرفته . احتمالاً ميخواسته اون چيزي رو بدزده که سگه ازش مراقبت مي کنه .  
 قوري از دست هاگريد افتاد و گفت :  
- شما از کجا فلوفي    رو از کجا ميشناسين ؟  
- فلوفي !  
- آره ، اون سگ منه . پارسال توي کافه از يه يونانيه خريدمش . اونو به دامبلدور قرض دادم که مراقب ...  
 هري کنج کاوانه گفت :  
- مراقب چي باشه ؟  
 هاگريد با اوقات تلخي گفت :  
- ديگه بيش تر از اين نپرسين . اين يه موضوع فوق سّريه .  
- ولي اسنيپ ميخواست اونو بدزده .  
 هاگريد دوباره گفت :  
- مزخرف نگو. اسنيپ يکي از استادهاي هاگوارتزه . هيچ وقت از اين کارها نکرده .  
 هرميون فرياد زد:  
- پس چرا ميخواست هري رو بکشه ؟  
 به نظر مي رسيد که وقايع آن روز نظر هرميون را درباره ي اسنيپ عوض کرده است . هرميون ادامه داد:  
- من با يه نگاه طلسم هاي شيطاني رو تشخيص ميدم . همه ي مشخصاتشونو خونده م . فقط کافيه از اون چيزي که طلسم شده چشم برنداريم . هاگريد، اسنيپ يه لحظه از هري چشم برنمي داشت ، حتي پلک هم نمي زد. من خودم ديدمش !  
 هاگريد عصباني شد و گفت :  
- گفتم دارين اشتباه ميکنين . من نمِ دونم چرا جاروي هري اون طوري ميشد ولي ميدونم که اسنيپ هيچ وقت سعي نمي کنه يکي از بچه ها رو بکشه . حالا هر سه تاتون گوشاتونو واکنين . شما دارين توي کارهايي دخالت ميکنين که اصلاً بهتون ربطي نداره . اين کار خطرناکيه . ديگه اون سگ و چيزي که ازش مراقبت ميکنه رو فراموش کنين . چون اين موضوع فقط بين من و پروفسور دامبلدور و نيکلاس فلامله ...  
 هري گفت :  
- اِ... پس پاي يه نفر به اسم نيکلاس فلامل هم وسطه .  
 به نظر ميرسيد هاگريد از رفتار و گفتار خودش خشمگين شده است . 

    F    

 


 
   
  
   
 چيزي به کريسمس نمانده بود. در يکي از شب هاي نيمه ي دسامبر برف سنگيني باريد، چنان که صبح روز بعد حدود يک متر برف روي زمين نشسته بود. سطح درياچه  
يخ زده بود. دوقلوهاي ويزلي بعد از جادو کردن چند گلوله ي برفي مجازات شده بودند. آن دو گلوله ها را جادو کرده بودند که همه جا دنبال کوييرل بروند و لحظه اي از او جدا نشوند.  
چندين جغد که در طوفان برف با مشقت توانسته بودند نامه هايشان را به هاگوارتز برسانند بايد قبل از بازگشت به دست هاگريد مداوا و درمان مي شدند و سلامت خود را باز مييافتند.  
 همه بيصبرانه منتظر شروع تعطيلات بودند. در سالن عمومي گريفندور و سرسراي بزرگ ، آتش مطبوعي در بخاري هاي ديواري زبانه مي کشيد و همه جا را گرم ميکرد.  
اما در راهروها که بادگير بودند، سوز گزنده اي ميآمد. در کلاس ها نيز بادي که با شدت به پنجره ها مي خورد سروصداي زيادي ايجاد ميکرد. از همه بدتر کلاس پروفسور اسنيپ بود که در دخمه هاي قلعه تشکيل ميشد. در آن جا نفس دانش آموزان همچون ابر سفيدي جلوي صورتشان پراکنده ميشد و همه ناچار بودند هرچه بيش تر به پاتيل ها نزديک شوند تا بدنشان گرم شود.  
 در يکي از جلسات درس معجون ها دراکو مالفوي گفت :  
- بيچاره اونايي که هيچ کس منتظرشون نيست و مجبورند تعطيلاتشونو توي هاگوارتز بگذرونن . دلم براشون ميسوزه .  
 مالفوي هنگام گفتن اين جمله به هري نگاه ميکرد و کراب و گويل با دهان بسته پوزخند ميزدند. هري که سرگرم وزن کردن تيغ هاي شيرماهي بود به آن ها اعتنايي نکرد. مالفوي بعد از مسابقه ي کوييديچ غيرقابل تحمل تر شده بود. او از شکست تيم اسليترين در مسابقه ي کوييديچ ناراحت بود و دائم به تمسخر و ريشخند هري ميپرداخت . مثلاً ميگفت قرار است در مسابقه ي بعدي يک قورباغه ي دهن گشاد جاي هري را بگيرد. اما پس از مدتي فهميد که حرف هايش براي هيچ کس جالب و خنده دار نيست ، زيرا باقي ماندن هري بر روي جاروي سرکشش مايه ي شگفتي و تحسين همه شده بود. مالفوي که هم حسادت ميکرد، هم خشمگين بود، دوباره آزار و اذيت هري را از سر گرفته بود و به او مي گفت که خانواده ي درست و حسابي ندارد.  
 هري به هيچ وجه قصد نداشت که در تعطيلات به خانه ي دورسليها بازگردد. هفته ي قبل هنگامي که پروفسور مک گونگال اسامي کساني را يادداشت ميکرد که ميخواستند در طول تعطيلات در هاگوراتز بمانند هري فوراً اسمش را به او گفته بود. او اصلاً ناراحت نبود زيرا احتمال داشت اين کريسمس بهترين کريسمس عمرش باشد. رون و برادرهايش هم در هاگوراتز مي ماندند زيرا آقا و خانم ويزلي ميخواستند براي ديدن چارلي به روماني بروند.  
 در پايان درس معجون ها که از دخمه ها بيرون آمدند در راهرو با يک درخت کاج بزرگ مواجه شدند که راهشان را سد کرده بود. در زير آن دو پاي غول پيکر به چشم  
ميخورد. از صداي نفس نفسي که از پشت آن ميآمد فهميدند که هاگريد پشت درخت است . رون شاخه هاي درخت را کنار زد و گفت :  
- هاگريد، کمک نميخواي؟  
- ممنونم رون ، نه ، خوبه .  
 ناگهان صداي سرد و کشدار مالفوي را از پشت سرشان شنيدند که ميگفت :  
- بيزحمت از سر راه بريد کنار. ويزلي، نکنه کار و کاسبي راه انداختي که پول در بياري! حتماً دلت ميخواد بعد از بيرون رفتن از هاگوارتز شکاربان بشي. به گمونم کلبه ي هاگريد نسبت به خونه تون بايد مثل يه قصر باشه .  
 رون به سمت مالفوي هجوم برد ولي در همان لحظه سروکله ي اسنيپ پيدا شد و گفت :  
- ويزلي !  
 رون يقه ي رداي مالفوي را رها کرد. هاگريد سر پرمويش را از لابه لاي شاخه هاي درخت بيرون آورد و گفت :  
- پروفسور اسنيپ ، اون تقصيري نداره ، عصبانيش کردن . مالفوي به خونواده ش توهين کرد.  
 اسنيپ به آرامي گفت :  
- هاگريد، سر هرچي ميخواد باشه . دعوا کردن خلاف مقرراته . ويزلي پنج امتياز از گريفندور کم مي کنم برو خدا رو شکر کن که بيش تر کم نکردم . حالا راه بيفتين . همه تونو مي گم .  
 مالفوي، کراب و گويل با فشار برگ هاي سوزني درخت را کنار زدند و درحالي که پوزخند ميزدند از کنار درخت رد شدند.  
 رون که دندان هايش را روي هم ميفشرد گفت :  
- حسابشو ميرسم . يکي از همين روزها حسابشو ميرسم .  
 هري گفت :  
- از هردوتاشون بيزارم . هم از اسنيپ هم از مالفوي .  
 هاگريد گفت :  
- بسه ديگه بابا! اخماتونو واکنين . ناسلامتي کريسمسه . راستي يه چيزي! با من بياين و سرسراي بزرگ رو ببينين . نميدونين چقدر قشنگ شده !  
 هري، رون و هرميون پشت سر هاگريد و درختش به سوي سرسراي بزرگ رفتند. پروفسور مک گونگال و پروفسور فليت ويک در آن جا سرگرم تدارک تزئينات کريسمس  
بودند.  
- اِ... هاگريد، دستت درد نکنه . آخرين درختو آوردي؟ بگذارش اون گوشه ... اون طرف .  
 سرسراي بزرگ زيبا و با شکوه شده بود. همه ي سرسرا را با ريسه هاي آراسته به برگ و ميوه ي درخت خاس و داروش آذين بسته بودند. دوازده درخت کريسمس بزرگ  
و سربه فلک کشيده دورتادور سرسرا به چشم ميخورد. به بعضي از آن ها قنديل هاي درخشان آويخته بودند و لابه لاي شاخه هاي برخي ديگر هزاران شمع درخشان به چشم ميخورد.  
هاگريد پرسيد:  
- چند روز ديگه تعطيلات شروع ميشه ؟  
 هرميون گفت :  
- فقط يک روز. اِ ... راستي ياد يه چيزي افتادم . من و هري و رون تا قبل از ناهار نيم ساعت وقت داريم و بايد به کتابخونه بريم .  
 رون از پروفسور فليت ويک که با چوبدستيش حباب هاي طلايي درست مي کرد و به درخت جديد ميآويخت نگاهش را برداشت و گفت :  
- آره ، بايد بريم .  
 هاگريد همراه آن ها از سرسراي بزرگ بيرون آمد و گفت :  
- کتابخونه ؟ اونم درست قبل از تعطيلات ؟ خيلي درس خونين ، نه ؟  
 هري با گشاده رويي به هاگريد گفت :  
- براي درس خوندن به اون جا نميريم . راستش از وقتي اسم نيکلاس فلامل رو از دهن تو شنيديم ميخوايم بفهميم اون کيه .  
 هاگريد که تعجب کرده بود گفت :  
- چي؟ مگه بهتون نگفتم فراموشش کنين ؟ چيزي که اون سگ ازش مراقبت ميکنه به شما ربطي نداره .  
 هرميون گفت :  
- ما فقط ميخوايم بدونيم نيکلاس فلامل کيه . همين .  
 هري گفت :  
- اگه خودت بهمون بگي کلي کارمونو آسون ميکني. تا حالا توي صدتا کتابو گشتيم ولي هنوز چيزي دستگيرمون نشده ... اقلاً يه راهنمايي بکن ... من مطمئنم که اين اسمو يه جايي شنيدم .  
 هاگريد با بياعتنايي گفت :  
- من هيچي نمي گم .  
 رون گفت :  
- پس بايد خودمون دنبالش بگرديم .  
 هرسه از هاگريد که دلخور و ناراحت شده بود جدا شدند و به سرعت به سوي کتابخانه رفتند. در حقيقت آن ها بعد از شنيدن اسم نيکلاس فلامل از زبان هاگريد همه جا به دنبال اين اسم ميگشتند. تنها از اين راه ميتوانستند بفهمند که اسنيپ در پي دزديدن چيست . اما مشکلشان اين بود که نميدانستند از کجا شروع کنند. زيرا از چگونگي فعاليت او کوچک ترين اطلاعي نداشتند. در کتاب جادوگران نامدار قرن بيستم و جادوگران برجسته ي عصر ما هيچ اشاره اي به نام او نشده بود. در کتاب هاي مهم ترين اکتشافات جادويي مدرن و بررسي پيشرفت هاي اخير علم جادو نيز اسم او نبود. با اين حال ده ها هزار کتاب ، هزاران قفسه و صدها رديف باريک در پيش رويشان بود.  
 هرميون فهرستي درآورد. در آن موضوع ها و عناويني را يادداشت کرده بود که قصد داشت درباره ي آن ها جستجو کند. رون نيز به سرعت از مقابل قفسه ها ميگذشت و از هر کدام يک کتاب بيرون ميکشيد. هري به هنگام جست وجويش به قسمت ممنوع کتابخانه رسيد. فکري به ذهنش خطور کرد. شايد نام او را در اين قسمت مييافتند. متأسفانه براي مطالعه و استفاده از کتاب هاي قسمت ممنوع کتابخانه داشتن مجوز رسمي با امضاي يکي از اساتيد ضروري بود و هري ميدانست که تهيه ي چنين مجوزي برايشان غيرممکن است . اين کتاب ها درباره ي جادوي سياه و طلسم هاي شيطاني بودند که به هيچ وجه در هاگوارتز تدريس نمي شد. فقط دانش آموزان سال هاي بالاتر که درس هاي پيشرفته ي دفاع در برابر جادوي سياه را مي خواندند اجازه ي استفاده از اين کتاب ها را داشتند.  
- دنبال چي ميگردي، پسرم ؟  
- هيچي .  
- پس بهتره زودتر بري بيرون .  
 اين خانم پينس    کتابدار کتابخانه بود که فرچ ي گردگيري را در دستش تکان مي داد و با هري صحبت ميکرد. هري از کتابخانه بيرون رفت و در اين فکر بود که اي کاش با کم  سرعت انتقال و حضور ذهن داستاني برايش سر هم کرده بود. هري، رون و هرميون با هم توافق کرده بودند که درباره ي فلامل از خانم پينس چيزي نپرسند. ترديدي نداشتند که او مي تواند به آن ها کمک کند اما به خطرش نمي ارزيد زيرا ممکن بود اسنيپ از کار آن ها سر در آورد.  
 هري در راهروي بيرون کتابخانه منتظر ماند تا ببيند دوستانش توانسته اند چيزي پيدا کنند يا خير. اما چندان اميدوار نبود. دو هفته بود که آن ها جست وجو ميکردند اما تنها فرصتشان براي اين کار فاصله ي کوتاه بين دو کلاس بود. و تعجبي نداشت که هنوز چيزي پيدا نکرده بودند. آن ها به فرصتي طولاني نياز داشتند که بتوانند بدون حضور خانم پينس در کتابخانه به جست وجو بپردازند.  
 پنج دقيقه بعد رون و هرميون که با نااميدي سرشان را تکان ميدادند به او پيوستند و با هم رفتند که ناهار بخورند. هرميون گفت :  
- بعد از رفتن من شما به جست وجو ادامه بدين ، باشه ؟ اگه يه وقت چيزي پيدا کردين برام يه جغد بفرستين .  
 رون گفت :  

   P    

- تو هم مي توني از پدر و مادرت درباره ي فلامل سؤال کني. سؤال کردن از اونا خطري نداره .  
- اصلاً. هردوشون دندون پزشکن .  
 *** 
 با شروع تعطيلات هري و رون فرصت بيش تري براي فکر کردن به فلامل داشتند. در خوابگاهشان تنها بودند و سالن عمومي گريفندور خلوت تر از هميشه بود. ديگر ميتوانستند روي مبل هاي راحتي کنار آتش لم بدهند و شيريني را روي آتش گرم مي کردند و ميخوردند. در اين ميان براي اخراج شدن مالفوي نقشه هايي ميکشيدند که گرچه عملي نبود ولي آن دو را سرگرم و خشنود مي کرد.  
 رون بازي شطرنج جادويي را به هري ياد داد. اين بازي درست مثل شطرنج مشنگ ها بود با اين تفاوت که مهره ها زنده بودند و باعث ميشدند بازي مانند هدايت نيروها در ميدان جنگ به نظر برسد. مهره هاي کهنه و رنگ ورو رفته ي رون مانند ساير وسايلش که قبلاً به يکي از اعضاي خانواده تعلق داشتند از پدربزرگش به او رسيد. اما کهنگي اين مهره ها کارآيي آن ها را کم نميکرد. رون همه ي آن ها را به خوبي از هم تشخيص مي داد و هيچ وقت هنگام بازي با آن ها دچار مشکل نمي شد.  
 هري با مهره هايي که از سيموس فينيگان قرض گرفته بود بازي ميکرد ولي اين مهره ها به او اعتماد نداشتند. او بازيکن ماهري نبود و مهره ها در طول بازي با داد و فرياد او را راهنمايي ميکردند که جز گيج شدند هري نتيجه ي ديگري نداشت . دائم ميگفتند: «منو اون جا نفرست . مگه اسبشو نميبيني؟ اون مهره رو حرکت بده . اگه اونو از دست بديم اشکالي نداره .»  
 شب کريسمس هري با فکر غذاهاي متنوع و سرگرميهاي روز بعد به خواب رفت اما اصلاً انتظار دريافت کادو نداشت . با اين حال صبح روز بعد همين که از خواب بيدار  
شد چشمش به چندين بسته کادو افتاد که جلوي تختش روي هم چيده شده بودند.  
 رون با چشم هاي خواب آلود از تختش پايين آمد، روبدوشامبرش را پوشيد و گفت :  
- کريسمس مبارک !  
 هري گفت :  
- کريسمس تو هم مبارک باشه . اين جا رو نگاه کن . چند نفر برام کادو فرستاده ن .  
 رون به کادوهاي خودش که تعدادشان بيش تر از کادوهاي هري بود نگاهي انداخت و گفت :  
- پس انتظار داشتي چي بفرستن ؟ برگ چغندر؟  
 هري بسته ي رويي را برداشت . کاغذ کادوي آن قهوه اي رنگ و ضخيم بود. رون آن با خط خرچنگ قورباغه اي نوشته بود: تقديم به هري از طرف هاگريد. درون بسته يک فلوت چوبي بود که در تراشيدن آن هيچ ظرافتي به کار نرفته بود. به احتمال زياد خود هاگريد آن را تراشيده بود. هري در آن دميد. صدايي شبيه به صداي جغد از آن در آمد. در بسته ي دوم يک يادداشت بود که روي آن نوشته بود: «پيغامت رو دريافت کرديم . کادوي کريسمست را با اين يادداشت برايت ميفرستيم . عمو ورنون و خاله پتونيا.» يک سکه ي  
پنجاه پنسي با نوار چسب به يادداشت چسبيده بود. هري گفت :  
- چه سخاوتمند!  
 رون به سکه ي پنجاه پنسي خيره شد و گفت :  
- چه عجبيه ! چه قدر عجيب غريبه ! پوله ؟  
 هري به قيافه ي متعجب رون خنديد و گفت :  
- بيا اين مال تو. خب ... هاگريد، خاله پتونيا و شوهرش . بقيه ي بسته ها رو کي فرستاده ؟  
 رون که گونه هايش گل انداخته بود به يکي از بسته ها که قلنبه تر از بقيه بود اشاره کرد و گفت :  
- من ميدونم اين بسته رو کي فرستاده . به مامانم گفتم که تو ازش توقع کادو نداري... واي، نه ! برات يک بلوز بافتني فرستاده .  
 هري بسته را باز کرد. در آن يک بلوز بافتني سبز ضخيم و دستباف بود و يک بسته ي بزرگ شيريني خانگي. رون بسته ي خودش را باز کرد و گفت :  
- هرسال برامون بلوز بافتني ميبافه . هرسال هم بلوز من آلبالوييه .  
 هري که مشغول خوردن شيريني خانگي خوشمزه ي خانم ويزلي بود گفت :  
- دستش درد نکنه .  
 کادوي بعدي هري نيز خوراکي بود. هرميون برايش يک بسته بزرگ قورباغه ي شکلاتي فرستاده بود. تنها يک بسته ي ديگر باقي مانده بود. هري آن را برداشت و  
لمس کرد. خيلي سبک بود. همين که بسته را باز کرد. شئ  ليز و نقره اي رنگيُ سر خورد و روي زمين افتاد. چين هاي آن برق مي زد. رون از تعجب نفسش بند آمده بود. بسته ي  
دانه هايي با طعم همه چيز که هرميون برايش فرستاده بود از دستش افتاد و آهسته گفت :  
- اگه اين همون چيزي باشه که من فکر ميکنم خيلي نادر و کميابه . واقعاً با ارزشه ! من يه چيزايي درباره ش شنيده بودم ولي به چشم خودم نديده بودم .  
- حالا اين چي هست ؟  
 هري پارچه ي نقره اي براق را از روي زمين برداشت . وقتي به آن دست زد احساس عجيبي داشت . به نظر ميرسيد در الياف آن آب به کار رفته است . رون با قيافه اي  
وحشت زده گفت :  
- اين شنل نامرئيه . مطمئنم که خودشه . بپوشش .  
 همين که هري شنل را روي شانه اش انداخت رون فرياد زد:  
- آره ، درسته . خودشه ! خودت نگاه کن .  
 هري به پاهايش نگاه کرد ولي پاهايش ناپديد شده بود. با سرعت به سمت آينه رفت . مطمئن بود که در آينه ميتواند خودش را ببيند ولي بدنش کاملاً نامرئي شده بود.  
فقط سرش را به صورت معلق در هوا مي ديد. شنل را روي سرش کشيد و بلافاصله ناپديد شد.  
 رون گفت :  
- يه يادداشت هم هست .  
 يادداشت بر روي زمين افتاد. هري شنل را کنار زد و يادداشت را برداشت . با دستخط ريز و بدخطي روي آن نوشته بود:  
 پدرت قبل از مرگش اين شنل رو به من داد. حالا وقت آن رسيده که شنل را به تو برگردانم . از آن به  
خوبي استفاده کن . اميدوارم در تعطيلات کريسمس بهت خوش بگذرد.  
 نامه بدون امضا بود. هري به نامه خيره شده بود و رون بي وقفه از شنل تعريف و تمجيد مي کرد.  
 رون گفت :  
- حاضرم هرکاري بکنم که يه شنل مثل اين داشته باشم . هر کاري! چيشده ؟  
- هيچي .  
 هري احساس عجيبي داشت . چه کسي شنل را برايش فرستاده بود؟ آيا واقعاً شنل پدرش بود؟ پيش از آن که هري فکر ديگري بکند يا چيزي بگويد در خوابگاه باز شد و  
فرد و جرج ويزلي به داخل اتاق پريدند. هري به سرعت شنل را از جلوي چشم برداشت . هنوز دلش نميخواست کسي با او شريک شود.  
- کريسمس مبارک !  
- هي نگاه کن ! هري هم از اين بلوز بافتنيهاي مامان داره !  
 فرد و جرج بلوزهاي بافتني آبي رنگي به تن داشتند که روي يکي حرف «ف » و روي ديگري حرف «ج » زردرنگي بافته شده بود. فرد بلوز بافتني هري را برداشت و  
گفت :  
- بلوز هري از مال ما بهتره . مامان هميشه واسه ي غريبه ها بيش تر مايه ميگذاره .  
 جرج با حالتي آمرانه از رون پرسيد:  
- پس چرا بلوز بافتني رو نميپوشي؟ زودباش بپوشش . خيلي خوب و گرمه .  
 رون که با بيميلي بافتني را ميپوشيد گفت :  
- من از رنگ آلبالويي متنفرم .  
 جرج گفت :  
- پس چرا روي بلوز تو اول اسمتو نبافته ؟ نکنه مامان فکر مي کنه تو اسمتو فراموش نميکني! ولي ما که احمق نيستيم ما ميدونيم که اسممون فرج و جرده .  
 پرسي ويزلي با ناخشنودي سرش را از در اتاق به داخل آورد و گفت :  
- اين همه سروصدا براي چيه ؟  
 او نيز کادويش را باز کرده بود و يک بلوز بافتني روي دستش بود که فرد آن را قاپيد و گفت :  
- «الف » به معني «ارشد». زودباش بپوشش پرسي. ما هم بلوزهامونو پوشيديم . هري هم يکي از اينا داره .  
 دوقلوها به زور بلوز بافتني را تن پرسي کردند و با اين کار عينکش کج شد. پرسي با صداي گرفته گفت :  
- من ... من ... نميخوام ...  
 جرج گفت :  
- امروز ديگه نمي توني پيش ارشدها بري چون روز کريسمس همه پيش خونواده هاشونن .  
 دوقلوها دست وپاي پرسي را گرفتند و در حالي که دست هايش در بلوز بافتني گير کرده بود او را با خود بردند.  
 *** 
 هري در کريسمس هيچ سالي شامي به آن لذيذي نخورده بود. صد بوقلمون درشت سرخ شده ، کوهي از سيب زميني سرخ شده و آب پز، ديس هاي انباشته از سوسيس کوکتل و ديس هاي نخودفرنگي آغشته به کره روي ميز بود. از همه جالب تر ترقه هاي سحرآميز کريسمس    بود که دسته دسته در فواصل معيني روي ميز به چشم ميخورد. اين ترقه هاي جالب با ترقه هاي کريسمس بيمزه ي مشنگ ها يا آن هايي که دورسلي ها ميخريدند فرق داشت . در آن هايي که دورسلي ها ميخريدند هميشه اسباب بازيهاي پلاستيکي کوچک يا کلاه هاي کاغذي مسخره بود. هري به کمک فرد يکي از ترقه ها را در کرد. ترقه مثل گلوله ي توپ منفجر شد و از آن دودْ آبي غليظي به هوا رفت . بلافاصله کلاه نيروي دريايي که درون ترقه بود ترکيد و چند موش زنده از داخلش بيرون پريدند. دامبلدور که کلاه جادوگريش را برداشته بود و به جاي آن کلاه بچگانه ي بنددار بر سرش گذاشته بود و به لطيفه اي که پروفسور فليت ويک برايش تعريف مي کرد ميخنديد.  
 پس از خوردن بوقلمون نوبت به خوردن دسر مخصوص کريسمس رسيد. داخل دسر پرسي يک سيکل نقره بود که نزديک بود دندانش را بشکند. هري هاگريد را زيرنظر داشت . او جام هاي نوشابه اش را پيدرپي سر مي کشيد و صورتش سرخ تر و برافروخته تر مي شد تا اين که بالاخره گونه ي پروفسور مک گونگال را بوسيد. در همان لحظه چشم هري به پروفسور مک گونگال افتاد که کلاهش کج شده و گونه هايش گل انداخته بود و ميخنديد. هري از ديدن اين صحنه خيلي متعجب شد.  
 وقتي هري از سر ميز بلند شد جيب هايش پر از هديه هايي بود که از داخل ترقه ها درآورده بود. يک بسته بادکنک نوراني که هرگز نميترکيدند. خودآموز و وسايل  
پرورش قارچ و يک دست مهره ي شطرنج جادويي. ولي موش هاي سفيد رفته بودند و دل هري برايشان ميسوخت چون احتمالاً شام کريسمس خانم نوريس ميشدند.  
 بعد از ظهر روز کريسمس هري با برادران ويزلي به محوطه ي مدرسه رفتند و بعد از يک برف بازي حسابي با لباس هاي خيس و برف آلود، نفس نفس زنان به سالن عمومي گريفندور بازگشتند تا خود را کنار آتش گرم کنند. هري بعد از يک شکست جانانه از رون توانست قلق مهره هاي شطرنجش را پيدا کند. اما در اين فکر بود که اگر به راهنمايي هاي پرسي توجه نکرده بود شايد چنان مفتضحانه نميباخت .  
 همه ي آن ها پس از خوردن ساندويچ بوقلمون ، کيک کريسمس و شيريني سير شده بودن و پلکشان سنگين شده بود. تا قبل از رفتن به رختخواب هيچ کار خاصي  
نکردند جز تماشاي دعوا و تعقيب و گريز پرسي و دوقلوها که مدال ويژه ي دانش آموزان ارشد پرسي را کش رفته بودند.  
 آن روز بهترين کريسمس در تمام عمر هري بود با اين حال در تمام روز فکر مبهمي ذهنش را به خود مشغول کرده بود. وقتي به رختخواب رفت تازه فرصت فکر کردن  
به آن را يافت . شنل نامرئي را چه کسي برايش فرستاده بود؟  
 رون که حسابي بوقلمون و کيک خورده بود بدون هيچ دغدغه و مشغله ي فکري همين که پرده هاي تختش را کشيد، به خواب رفت . هري خم شد و شنل را از زير  
تختش برداشت . شنل پدرش ... شنل پدرش بود. دستش را روي آن کشيد. نرم تر از ابريشم و مثل پر سبک بود. در يادداشت نوشته بود: از آن به خوبي استفاده کن .  
 همان لحظه تصميم گرفت آن را امتحان کند. از تختش پايين آمد و شنل را دورش پيچيد. نگاهي به پاهايش انداخت اما جز تاريکي و نور مهتاب چيزي نديد. احساس  
مضحکي داشت .  

   بازيچه اي ويژه ي کريسمس و ساير جشن ها که از يک لوله ي مقوايي بسته بندي شده در کاغذ تشکيل شده است و هنگامي که دو طرف آن را بيرون مي کشند مثل ترقه صدا ميدهد و درون آن يک هديه ي کوچک يا يک  
کلاه کاغذي يا...  

از آن به خوبي استفاده کن .  
 ناگهان خواب از سرش پريد و هوشيار شد. با اين شنل هاگوارتز را در زير پا داشت . ساکت و آرام در تاريکي ايستاده بود. تمام وجودش لبريز از هيجان بود. با اين شنل  
مي توانست به هرجاکه ميخواست برود... همه جا... و فيلچ به هيچ وجه نميتوانست او را ببيند.  
 رون در خواب ناله اي کرد و جويده جويده چيزي گفت . آيا بايد او را نيز بيدار ميکرد؟ فکري مانع او شد.آن شنل پدرش بود. هري براي اولين بار دلش ميخواست به  
تنهايي از آن استفاده کند. آهسته از خوابگاه خارج شد و از پله ها پايين رفت . از سالن عمومي رد شد و از حفره ي تابلو بالا رفت . بانوي چاق با حالتي اعتراض آميز پرسيد:  
- کي اون جاست ؟  
 هري چيزي نگفت و آهسته در راهرو پيش رفت . حالا بايد کجا ميرفت ؟ قلبش در سينه ميتپيد. لحظه اي درنگ کرد و چيزي به فکرش رسيد. بله ، قسمت ممنوع کتابخانه . او ميتوانست بدون هيچ نگراني هر قدر که لازم بود در آن جا جست وجو کند تا سرنخي درباره ي فلامل به دست آورد. شنل نامرئي را محکم به دور خود پيچيد و به سوي کتاب خانه رفت .  
 داخل کتاب خانه تاريک و ترسناک بود. هري چراغي روشن کرد تا بتواند مسيرش را در رديف قفسه ها ببيند. به نظر ميرسيد چراغي که در دستش بود در هوا معلق  
است . گرچه هري به خوبي وجود آن را در دستش حس مي کرد، از تصور چنين منظره اي بر خود لرزيد.  
 وقتي صداي پچ پچ ضعيفي را از سمت کتاب ها شنيد نميدانست خواب است يا بيدار. به نظر مي رسيد کتاب ها فهميده اند کسي درآن جا حضور دارد که نبايد آن جا باشد.  
 بايد جست وجويش را از جايي شروع ميکرد. چراغ را با دقت روي زمين گذاشت در رديف پاييني قفسه اي به دنبال کتابي گشت که ظاهر جالبي داشته باشد. يک کتاب بزرگ و خاکستري و مشکي توجهش را جلب کرد. کتاب قطور و سنگيني بود. با زحمت آن را بيرون کشيد و روي زانويش گذاشت و باز کرد. صداي جيغ گوشخراشي در کتابخانه پيچيد. کتابي که دست هري بود جيغ مي زد. بلافاصله آن را محکم بست اما صداي جيغ گوشخراش بيوقفه ادامه داشت .  
 هري عقب عقب رفت و چراغ از دستش روي زمين افتاد و بلافاصله خاموش شد. وحشت کرده بود. صداي قدم هاي کسي به گوش رسيد. هري فوراً کتاب را در قفسه جا داد و فرار کرد. تقريباً جلوي در با فيلچ مواجه شد. چشم هاي بيروح و شرور فيلچ درست به سمت او خيره بود. اما هري از زير دست فيلچ رد شد و از راهرو بالا رفت . هنوز صداي جيغ کتاب در گوشش بود.  
 سرانجام جلوي يک آدمک زرهپوش ايستاد. هنگام فرار از کتابخانه چنان حواسش پرت بود که نميدانست به کجا ميرود. شايد به علت تاريکي حواسش پرت بود که  
نميدانست به کجا ميرود. شايد به علت تاريکي بود که تشخيص نميداد کجاست . ميدانست که نزديک آشپزخانه يک آدمک زره پوش هست ولي احتمالاً  پنج طبقه بالاتر از آن جا  
بود. ناگهان صدايي شنيد که ميگفت :  
- پروفسور، شما گفتين اگه کسي شب ها توي مدرسه پرسه ميزد يکراست بيام پيش شما. چند لحظه قبل يه نفر توي قسمت ممنوع کتابخونه بوده .  
 هري احساس ميکرد خون به صورتش نميرسد و رنگش پريده است . احتمالاً فيلچ از يکي از راه هاي مخفي به آن جا آمده بود. زيرا صدايش لحظه به لحظه نزديک تر  
مي شد. هري وقتي متوجه شد فيلچ براي چه کسي چاپلوسي کرده است وحشت زده شد. صداي اسنيپ را شنيد که ميگفت :  
- چي؟ قسمت ممنوع ؟ نمي تونن زياد دور بشن ، ميگيريمشون .  
 فيلچ و اسنيپ از پيچ راهروي روبه روي هري پديدار شدند. هري سرجايش ميخکوب شده بود. با اين که نميتوانستند او را ببيند اما چون راهرو باريک و کم عرض بود  
اگر جلوتر مي آمدند با او برخورد ميکردند. شنل نميتوانست جسم هري را ناپديد کند.  
 هري آهسته و بيصدا به عقب برگشت . در سمت چپش يک در نيمه باز بود. تنها اميدش همان در بود. نفسش را در سينه حبس کرد و بدون آن که در را بازتر کند يا توجه آن ها را به خود جلب کند به داخل اتاق خزيد. آن ها درست از کنار هري رد شدند. هري به ديوار اتاق چسبيده بود و به سختي نفس مي کشيد تا اين که صداي پايشان کاملاً دور شد. خيلي به او نزديک شده بودند. چيزي نمانده بود او را پيدا کنند. چند لحظه بعد تازه چشمش به اثاثيه ي آن افتاد.  
 شبيه به کلاس درس متروکه بود. در کنار ديوار چندين صندلي و ميز را روي هم چيده بودند و يک سطل وارونه در گوشه ي ديگري به چشم يم خورد. اما روبه روي  
هري چيزي بود که به نظرش نميرسيد جايش در آن اتاق باشد. گويي کسي آن را از جلوي راهش برداشته و در آن اتاق گذاشته بود.  
 يک آينه ي با شکوه و بينظير بود با قاب طلايي منبت کاري شده که ارتفاعش به سقف ميرسيد و بر روي دو پايه ي قلابي شکل وصل شده بود. روي قاب قوسي  
شکل بالاي آينه کلمات عجيب و ناشناخته اي به چشم ميخورد.  
 پس از رفتن اسنيپ و فيلچ اضطراب و نگراني هري فروکش کرد. به آينه نزديک تر شد تا خودش را در آن ببيند. ولي هيچ انعکاسي از تصوير خودش در آينه نديد. يک  
قدم جلوتر رفت باز هم در آينه چيزي نديد. جلوي آينه ايستاد.  
 او ناچار شد با هر دو دست جلوي دهانش را بگيرد که مانع جيغ زدن خودش بشود. چرخي زد و به اطرافش نگاه کرد. قلبش خيلي شديدتر از زماني ميتپيد که کتاب  
شروع به جيغ زدن کرده بود. او در آينه علاوه بر خودش عده ي ديگري را ميديد که پشت سرش ايستاده بودند.  
 اما هيچ کس در اتاق نبود. هري که تندتند نفس ميکشيد دوباره به سمت آينه برگشت . تصوير مضطرب و رنگ پريده ي خودش را در آينه ديد. دست کم ده نفر ديگر نيز پشت سرش ايستاده بودند. آهسته سرش را برگرداند و زيرچشمي نگاهي به پشت سرش انداخت ولي اين بار هم کسي را نديد. آيا آن ها نيز نامرئي بودند؟ آيا آن اتاق پر از افراد نامرئي بود و خاصيت آن آينه اين بود که همه ي افراد را چه مرئي و چه نامرئي نشان ميداد؟  
 دوباره به آينه نگاه کرد. درست پشت سرش خانمي ايستاده بود و لبخندزنان برايش دست تکان ميداد. هري دستش را عقب برد و هواي پشت سرش را لمس کرد. اگر آن خانم واقعاً وجود فيزيکي داشت هري بايد او را لمس ميکرد زيرا تصويرش در آينه خيلي به او نزديک بود. اما دست هري جز هوا به چيز ديگري نخورد. آن خانم و ديگران فقط در آينه بودند و وجود خارجي نداشتند.  
 آن خانم زن زيبايي بود با موهاي قرمز تيره و چشم هايي که ... درست مثل چشم هاي هري بود. هري جلوتر رفت . چشم هاي زن سبز روشن و درس مثل چشم هاي خودش بود. آن گاه متوجه شد که زن گريه ميکند. در واقع هم گريه ميکرد و هم لبخند مي زد. مرد بلندقد مو مشکي و لاغراندامي که کنار زن ايستاده بود دستش را دور او حلقه کرد. عينکي به چشم داشت و مويش بسيار نامرتب بود. پشت موهايش درست مثل موي هري شاخ شده بود.  
 هري چنان به آينه نزديک شده بود که بيني اش به آن ميخورد. آهسته گفت :  
- مادر... پدر...  
 اما آن ها فقط به هري نگاه ميکردند و لبخند ميزدند. هري به چهره ي بقيه نگاه کرد و متوجه شد که چشم همه ي آن ها نيز مثل چشم هاي خودش سبز است . بيني  
آن ها نيز مثل بيني خودش بود. حتي يک پيرمرد ريزنقش بين آن ها بود که مثل هري زانوهاي کج وکوله داشت . هري براي اولين بار در عمرش اعضاي خانواده اش را مي ديد.  
 خانواده ي پاتر همگي به او لبخند  يزدند و برايش دست تکان ميدادند. هري نيز مشتاقانه به آن ها نگاه ميکرد. دستش را به آينه چسبانده بود گويي آرزو ميکرد به  
درون آن بيفتند و به آن ها برسد. درد عظيمي قلبش را ميفشرد که نيمي از آن از شادي بود و نيمي ديگر از غم و اندوه .  
 هري نميدانست چه مدت جلوي آينه ايستاده است . تصاوير آن سوي آينه همچنان ايستاده بودند و هري به آن ها خيره شده بود که از دور صداي پايي شنيد و به خود  
آند. ديگر نمي توانست آن جا بماند. بايد راه بازگشت به خوابگاه را پيدا ميکرد. به مادرش گفت که برميگردد و از او شم برداشت . آن گاه با عجله از اتا ق خارج شد.  
 *** 
 رون با ناراحتي گفت :  
- پس چرا منو بيدار نکردي؟  
- امشب دوباره مي خوام برم اون جا. تو هم ميتوني با من بياي. من ميخوام اون آينه رو نشونت بدم .  
 رون با شور و شوق گفت :  
- خيلي دوست دارم پدر و مادرتو ببينم .  
- من هم دوست دارم همه ي اعضاي خانواده ي تو رو ببينم . تو مي توني بردارهاي ديگه و بقيه ي خانواده تو به من نشون بدي .  
- هر وقت بخواي ميتوني اونارو ببيني. فقط کافيه تابستون امسال بياي خونه مون . راستي شايد اين آينه فقط کساني رو نشون بده که مرده ن ... بگذريم ، واقعاً خجالت داره کهنتونستيم بفهميم فلامل کيه . يه خرده از اين گوشته بخور، هري، چرا چيزي نميخوري؟  
 هري نميتوانست لب به غذابزند. او پدر و مادرش را ديده بود و آن شب نيز ممکن بود آن ها را ببيند. او ديگر فلامل را از ياد برده بود و ديگر برايش اهميتي نداشت . چه  
اهميتي داشت که آن سگ سه سر از چه چيزي مراقبت مي کرد؟ چه فرقي مي کرد که اسنيپ آن را ميدزديد يا نه ؟ رون گفت :  
- هري، حالت خوبه ؟ چرا اين طوري شدي؟  
 *** 
 هري از اين وحشت داشت که نتواند اتاقي را پيدا کند که آينه را در آن ديده بود. اين بار دو نفري در زير شنل بودند و بايد آهسته حرکت ميکردند. آن ها ميخواستند از  
راهي که هري برگشته بود بروند و براي همين يک ساعت در راهروهاي تاريک سرگردان شدند. رون گفت :  
- دارم از سرما يخ ميزنم . ولش کن بابا. بيا برگرديم .  
- هيس ! مطمئنم يه جايي همين جاهاست .  
 آن ها غير از روح يک جادوگر قدبلند که از کنارشان گذشت هيچ کس ديگري را نديدند. همين که رون شروع کرد به غرولند کردن درباره ي اين که پاهايش از سرما  
بي حس شده است هري آدمک زره پوش را پيدا کرد و گفت :  
- اين جاست ! همين جاست ! آره ، درسته !  
 در را با فشار باز کردند و داخل شدند. هري از زير شنل بيرون آمد و به سوي آينه دويد. همه ي خانواده اش همان جا بودند. پدر و مادرش با ديدن او لبخند زدند. هري  
آهسته گفت :  
- ديدي؟  
- من که چيزي نميبينم .  
- درست نگاه کن ! ببين ! همه شون اينجان !  
- من فقط ميتونم تو رو ببينم .  
- درست نگاه کن . بيا اين جا که من وايسادم .  
 هري از جلوي آينه کنار رفت و همين که رون جلوي آينه ايستاد ديگر نتوانست خانواده اش را ببيند. تنها چيزي که ميديد رون و شلوار خواب گل منگلياش بود. رون  
که با چهره ي بهت زده به تصوير خودش در آينه خيره شده بود گفت :  
- منو ببين !  
- خانواده ي تو هم کنارت ايستاده ن ؟  
- نه ، من تنهام . ولي قيافه م عوض شده انگار بزرگ شده م . من سرپرست دانش آموزان شده م !  
- چي؟  
- من ... من از همون مدال هايي دارم که بيل داشت . روي سينه مه . جام قهرماني گروه هاي قلعه و جام کوييديچ توي دستمه . من کاپيتان تيم کوييديچ شده م .  
 رون با حالتي هيجان زده به هري نگاه کرد و گفت :  
- نکنه اين آينه آينده رو نشون مي ده !  
- چطور ممکنه ؟ تمام خانواده ي من مرده ن ، بگذار يه نگاه ديگه بندازم ببينم .  
- ديشب همه ش آينه در اختيار تو بوده . حالا بگذار من خودمو ببينم ديگه .  
- تو فقط جام کوييديچ تو دستته ، اين که ديدن نداره . بگذار من پدر و مادرمو ببينم .  
 در همان لحظه صدايي که از راهرو مي آمد به بحث آن دو خاتمه داد. آن دو اصلاً متوجه نبودند که چقدر بلند صحبت مي کرده اند، هري گفت :  
- زودباش !  
 همين که شنل را روي سرشان انداختند چشم هاي درخشان خانم نوريس جلوي در ظاهر شد. هر دو بي حرکت ايستاده بودند و به يک چيز فکر ميکردند. نميدانستند  
شنل آن ها را در مقابل چشم هاي يک گربه هم نامرئي ميکند يا نه .  
 پس از چند لحظه که به کندي سپري شد خانم نوريس از آن جا رفت . رون گفت :  
- اين جا ديگه امن نيست . ممکنه بره دنبال فيلچ . شرط ميبندم صدامونو شنيده . بيا بريم .  
 رون دست هري را کشيد و او را از اتاق بيرون برد.  
 *** 
 صبح روز بعد هنوز برف روي زمين آب نشده بود. رون گفت :  
- هري مياي شطرنج بازي کنيم ؟  
- نه .  
- چه طوره بريم يه سر به هاگريد بزنيم ؟  
- نه ، من نميام . تو برو.  
- هري من ميدونم توي چه فکري هستي. تو فکر آينه اي، درسته ؟ ولي امشب ديگه نبايد بري اون جا.  
- چرا نبايد برم ؟  
- نميدونم . همه ش دلم شور ميزنه . آخه چند دفعه خطر از بيخ گوشمون گذشته . فيلچ و خانم نوريس و اسنيپ دائم اون طرف ها پرسه ميزنن . گيرم که تو رو نبينن اگه بيهوا بهت بخورن چي؟ اگه خودت به يه چيزي بخوري و اونو بندازي چي؟  
- تو هم شدي هرميون ؟  
- جدي ميگم ، هري، نرو.  
 اما هري جز رفتن به سراغ آن آينه فکر ديگري در سر نداشت و حتي رون نيز نميتوانست جلوي او را بگيرد.  
 *** 
 آن شب سومين شبي بود که هري آن مسير را طي ميکرد و اين بار بسيار سريع تر از قبل ميتوانست راهش را پيدا کند. او به سرعت پيش مي رفت و خودش ميدانست  
سروصدا کردن کار عاقلانه اي نيست با اين حال با هيچ کس مواجه نشد.  
 اين بار نيز پدر و مادرش همان جا ايستاده بودند و به او لبخند ميزدند. يکي از پدربزرگ هايش با خوشحالي برايش دست تکان ميداد. هري جلوي آينه روي زمين  
نشست . هيچ مانعي وجود نداشت و او مي توانست تمام شب را در کنار خانواده اش سپري کند اما...  
- دوباره برگشتي، هري؟  
 هري احساس کرد يک سطل آب يخ روي سرش ريخته اند. فوراً برگشت و پشت سرش را نگاه کرد. کسي که پشت يکي از ميزهاي کنار ديوار نشسته بود کسي نبود جز  
آلبوس دامبلدور.  
 شايد هنگامي که هري ميخواست با عجله خود را به آينه برساند از جلوي او رد شده بود اما چنان عجله داشت که او را نديده بود. هري گفت :  
- من ... من شما رو نديدم ، آقا.  
- خيلي عجيبه که اين قدر به اطرافت بيتوجهي .  
 هري با ديدن لبخندي که بر لب دامبلدور نشسته بود آسوده شد. دامبلدور از پشت ميز برخاست و روي زمين کنار هري نشست و گفت :  
- خب ، پس تو هم مثل صدها نفر ديگه جذابيت پنهان آينه ي نفاق انگيز رو کشف کردي .  
- من نميدونستم اسم اين آينه چيه ، آقا.  
- ولي تا حالا بايد متوجه شده خاصيتش شده باشي .  
- خب ... راستش ... اون خانواده ي منو نشون مي ده .  
- دوستت ، رون هم توي اين آينه سرپرست دانش آموزان شده بود. درست ؟  
- شما از کجا فهميدين ؟  
 دامبلدور به آرامي گفت :  
- من براي نامرئي شدن نيازي به شنل ندارم . حالا متوجه شدي اين آينه چي رو به ما نشون ميده ؟  
 هري با تکان سرش جواب منفي داد. دامبلدور گفت :  
- پس بگذار برات توضيح بدم . فقط خوشبخت ترين آدم دنيا ميتونه از اين آينه مثل يه آينه ي معمولي استفاده کنه . منظورم اينه که وقتي توي اين آينه نگاه ميکنه خودشو ميبينه .  
متوجه شدي؟  
 هري لحظه اي به فکر فرو رفت سپس آهسته گفت :  
- اين آينه هرچي که بخوايم بهمون نشون مي ده ... هرچي ...  
- هم آره هم نه . اين آينه کما بيش آرزوهاي قلبي هرکسي رو بهش نشون مي ده . تو که هيچ وقت خانواده تو نديدي توي آينه اونارو در کنار خودت ميبيني. رونالد ويزلي که هميشه با برادرهايش مقايسه ميشه خودش رو تک وتنها ميبينه که ايستاده و از همه ي اونا بهتره با اين حال اين آينه نه چيزي به کسي ياد مي ده نه حقيقتي رو نشون مي ده . خيليها مدت زيادي از وقتشونو جلوي اين آينه تلف کرده ن و محسور و جذب چيزي شده ن که در آينه ميديده ن . بعضي ها هم ديوونه شده ن . در حالي که حتي نميدونستن چيزي که ديده ن واقعيتي امکان پذير هست يا نه . فردا آينه به جاي ديگه اي منتقل ميشه . اما هري ازت ميخوام که دنبالش نگردي. اگر هم زماني دوباره بهش برخوردي اينو بدون که اين آينه نميتونه تو رو به سرزمين آرزوهات ببره . فقط باعث ميشه زندگي خودتم فراموش کني. اينو هميشه يادت باشه . خب حالا دوباره اون شنل زيبارو بپوش و برگرد به خوابگاهتون .  
 اما هري از جايش تکان نخورد و گفت :  
- آقاي... پروفسور دامبلدور، ميشه يه چيزي ازتون بپرسم ؟  
- البته ، ولي همين خودش يه سؤال بود.  
 دامبلدور لبخندي زد و ادامه داد:  
- با اين حال ميتوني يه سؤال ديگه هم بکني .  
- شما وقتي توي آينه نگاه مي کنين چي ميبينين ؟  
 هري مات و مبهوت به او خيره ماند و دامبلدور ادامه داد:  
- آخه من هيچ وقت به اندازه ي کافي جوراب نداشته م . يه کريسمس ديگه م اومد و رفت و من حتي يه لنگه جورابم کادو نگرفتم . همه به من کتاب هديه مي کنن .  
 تازه وقتي که هري در رختخوابش دراز کشيد فهميد که ممکن است دامبلدور به او حقيقت را نگفته باشد و هنگامي که خال خالي را از روي بالشش کنار ميزد متوجه  
شد که جواب سؤالش کاملاً شخصي و خصوصي بوده است .  
   
 



 
   
  
   
 دامبلدور هري را قانع کرده بود که ديگر به دنبال آينه ي نفاق انگيز نگردد به همين دليل تا آخر تعطيلات کريسمس شنل نامرئي هري تا شده در ته چمدانش باقي ماند.  
هري آرزو ميکرد ميتوانست آنچه را در آينه ديده بود به همان سادگي فراموش کند اما اين محال بود. حالا ديگر هر شب کابوس مي ديد. بارها پدر و مادرش را در خواب ميديد که با نور سبز رنگي ناپديد مي شدند و در همان ضمن صداي قهقهه ي هولناکي در گوشش ميپيچيد.  
 وقتي هري خوابش را براي رون تعريف کرد رون به او گفت :  
- ديدي حق با دامبلدور بود؟ اون آينه مي تونست ديوونه ت کنه .  
 هرميون که يک روز قبل از شروع ترم برگشته بود نظر متفاوتي داشت وقتي فهميد هري سه شب پشت سر هم در مدرسه پرسه زده تنش به لرزه در آمد (اگر فيلچ او را  
پيدا ميکرد چه ؟). از سوي ديگر ناراحت بود که نتوانسته اند مطلبي درباره ي نيکلاس فلامل پيدا کنند.  
 آن ها ديگر از پيدا کردن نام فلامل در کتاب هاي کتابخانه نااميد شده بودند. اما هري هنوز فکر ميکرد نام او را در جايي خوانده است . با شروع ترم ، باز هم در زنگ هاي  
تفريح به کتابخانه مي رفتند و به جست وجو ميپرداختند. اما از آن جا که جلسات تمرين کوييديچ آغاز شده بود هري نسبت به رون و هرميون فرصت کمتري براي اين کار داشت .  
 وود بيش تر از هميشه اعضاي تيمش را به تمرين وا ميداشت . حالا ديگر به جاي برف ، بي وقفه باران مي باريد اما آن هم روحيه ي او را تضعيف نميکرد. ويزليها اعتراض ميکردند و ميگفتند که وود زياده روي ميکند اما هري حق را به وود ميداد. اگر آن ها تيم هافل پاف را نيز شکست ميدادند بعد از هفت سال گروه اسليترين را از ميدان به در ميکردند و جام قهرماني شايسته ترين گروه قلعه را به خود اختصاص ميدادند. گذشته از اين ها هري متوجه شده بود خستگي حاصل از تمرين مداوم باعث مي شود کم تر کابوس ببيند.  
 يک روز که هوا باراني و زمين گل آلود بود وود در هنگام تمرين خبر بدي به تيمش داد. هنگامي که دوقلوهاي ويزلي به سمت يکديگر شيرجه ميرفتند و وانمود  
ميکردند در حال سقوطند وود از کوره در رفت و فرياد زد:  
- اين قدر مسخره بازي در نيارين ! همين چيزهاست که باعث ميشه ما ببازيم . اين بار اسنيپ داور بازيه و منتظر بهانه ست که از گريفندور امتياز کم کنه .  
 جرج ويزلي با شنيدن اين خبر واقعاً از روي جارويش افتاد و با دهان گلي جويده جويده گفت :  
- اسنيپ داوره ؟ آخه اون کي داور بازي بوده که حالا داور شده ؟ اگه ببينه ما داريم برنده مي شيم نميتونه عادلانه قضاوت کنه .  
 بقيه ي اعضاي تيم نيز کنار جرج نشستند و شروع به شکوه و شکايت کردند. وود گفت :  
- تقصير من که نيست . فقط بايد حسابي حواسمونو جمع کنيم و بازي خوبي ارائه بديم تا اسنيپ نتونه اذيتمون کنه .  
 فکر خوبي بود اما هري دليل ديگري داشت که نميخواست هنگام مسابقه اسنيپ نزديکش باشد.  
 بعد از تمرين اعضاي تيم دوباره دور هم جمع شدند و به صحبت پرداختند اما هري يکراست به سالن گريفندور رفت . رون و هرميون سرگرم بازي شطرنج بودند. شطرنج  
تنها بازيي بود که هرميون در آن ميباخت و از نظر هري و رون برايش لازم بود. همين که هري کنار رون نشست ، رون به او گفت :  
- هري يه دقيقه با من حرف نزن . من احتياج به تمرکز...  
 در همين لحظه چشمش به هري افتاد و گفت :  
- چيشده ؟ چرا اين قدر ناراحتي؟  
 هري آهسته و آرام ، طوري که کسي حرف هايش را نشنود تصميم ناگهاني و شيطاني اسنيپ را براي داوري مسابقه گفت . بلافاصله هرميون گفت :  
- تو بازي نکن .  
 رون گفت :  
- بگو مريضم .  
 هرميون پيشنهاد کرد:  
- وانمود کن پات شکسته .  
 رون گفت :  
- اصلاً واقعاً پاتو بشکن .  
- نميتونم بازي نکنم . تيم ، بازيکن جستجوگر ذخيره نداره . اگر من جا بزنم گريفندور اصلاً نميتونه مسابقه بده .  
 در همان لحظه نويل از حفره ي پشت بانوي چاق به سالن عمومي افتاد. همه از ديدن او تعجب کردند زيرا بلافاصله متوجه شدند پاهايش را با طلسم پا قفل کن  
بسته اند. احتمالاً براي برگشتن به برج گريفندور تمام راه را مثل خرگوش ليلي آمده بود اما معلوم نبود چه طور توانسته است از حفره بالا بيايد.  
 همه از ديدن اين صحنه به خنده افتادند غير از هرميون که به سرعت جلو رفت و طلسم را باطل کرد. بلافاصله پاهاي نويل باز شد. هرميون به او کمک کرد که کنار  
هري بنشيند زيرا پاهايش ميلرزيد و بعد از او پرسيد:  
- چي شده ؟  
 نويل با ترس و لرز گفت :  
- کار مالفويه . بيرون کتابخونه ديدمش . بهم گفت دنبال کسي ميگرده که اين طلسمو امتحان کنه .  
 هرميون گفت :  
- برو پيش پروفسور مک گونگال و همه چي رو بهش بگو.  
 نويل با حرکت سر مخالفت کرد و گفت :  
- نمي خوام بيش تر از اين توي دردسر بيفتم .  
 رون گفت :  
- نويل بايد جلوش وايسي. اون عادت کرده همه رو اذيت کنه و دست بندازه . براي چي تسليم مي شي و کارشو آسون تر ميکني؟  
 نويل با بغض گفت :  
- لازم نيست بگي من براي موندن تو گريفندور به اندازه ي کافي شجاع نيستم چون مالفوي بهم گفته .  
 هري از جيبش يک قورباغه ي شکلاتي درآورد و به نويل داد زيرا هر لحظه ممکن بود بغضش بترکد و گريه کند. آن قورباغه ي شکلاتي آخرين شکلات بسته اي بود که  
هرميون در کريسمس برايش فرستاده بود. هري گفت :  
- تو به ده تا مالفوي ميارزي. مگه کلاه گروه بندي تو رو براي برج گريفندور انتخاب نکرده ؟ ولي مالفوي کجاست ؟ توي اسليترين متعفن .  
 نويل کاغذ شکلات را باز کرد و به زور لبخند زد و گفت :  
- ازت ممنونم هري، خب ديگه ، بهتره من برم  بخوابم . کارتشو مي خواي؟ از اين کارت ها جمع ميکني، نه ؟  
 وقتي نويل از آن ها دور شد هري نگاهي به کارت انداخت و گفت :  
- باز هم دامبلدور. اولين کارتي که من ...  
 نفس هري بند آمد. به پشت کارت نگاه کرد و بعد به رون و هرميون گفت :  
- پيدايش کردم . فلامل رو پيدا کردم . بهتون که گفته بودم اسمشو يه جا خونده م . توي قطار هاگوارتز خونده بودمش . بگذار براتون بخونم : پروفسور دامبلدور بعد از شکست دادن جادوگر تبه کاري به نام گريندل والد در سال          به اوج شهرت رسيد. اين جادوگر مشهور همچنين موفق به کشف دوازده کاربرد جديد خون اژدها شده و به اتفاق همکارش نيکلاس فلامل در زمينه ي علم کيمياگري فعاليت هاي چشم گيري داشته است .  
 هرميون مثل برق از جايش بلند شد. از زماني که نمره هايشان را براي انجام تکاليفشان گرفتند هرميون را چنان خوشحال نديده بودند. او گفت :  
- همين جا باشين .  
 هنوز هري و رون مات و مبهوت بودند که هرميون با يک کتاب بسيار قديمي برگشت و هيجان زده گفت :  
- اصلاً به فکرم نرسيده بود که توي اين کتابو نگاه کنم . چند هفته پيش اين کتابو براي مطالعه ي جزئي از کتابخونه گرفتم .  
 رون گفت :  
- مطالعه ي جزئي؟  
 اما هرميون به رون گفت که ساکت باشد و در مدتي که مشغول جست وجوست چيزي نگويد با عجله کتاب را ورق ميزد و زير لب چيزي ميگفت . سرانجام مطلبي را  
که ميخواست پيدا کرد و گفت :  
- ميدونستم ! ميدونستم !  
 رون با عصبانيت گفت :  
- حالا ميتونم حرف بزنم ؟  
 ولي هرميون به او اعتنا نکرد و با رضايت خاصي گفت :  
- نيکلاس فلامل تنها سازنده ي سرشناس سنگ کيمياست .  
 اما هري و رون چنان که بايد و شايد تحت تأثير حرف او قرار نگرفتند و گفتند:  
- سازنده ي چي؟  
- راستشو بگين تا حالا کتاب دستتون گرفتين ؟! بفرمايين ، بهتره خودتون بخونين ، ايناهاش !  
 هرميون کتاب را به سمت آن ها هل داد و آن ها شروع به خواندن کردند:  
 مطالعات و بررس هاي باستاني در زمينه ي کيمياگري به ساختن سنگ کيميا برميگردد که ماده اي افسانه اي و داراي نيروهاي حيرت انگيز است . اين سنگ هر فلزي را به طلاي ناب تبديل ميکند. اکسير حيات نيز از همين سنگ به دست ميآيد که هرکه آن را بنوشد جاودانه خواهد زيست .  
 در قرن هاي گذشته سنگ هاي کيمياي متعددي به ثبت رسيده است . اما در حال حاضر تنها سنگ کيمياي موجود متعلق به آقاي نيکلاس فلامل ، کيمياگر برجسته و نامداراست . او به اپرا عشق ميورزد و سال گذشته سالروز ششصد و شصت و پنج سالگيش را جشن گرفت . او هم اکنون با همسرش پرنل    که زني ششصد و پنجاه و هشت ساله است در ديوون    زندگي آرامي دارد.  
 پس از آن که هري و رون مطلب را خواندند هرميون گفت :  

   P      
   D    

- حالا متوجه شدين ؟ اون سگه حتماً از سنگ کيمياي فلامل محافظت ميکنه . شرط ميبندم که خودش از دامبلدور خواسته اونو در جاي امني براش نگه داره . حتماً ميدونسته يکي خيال دزديدنش رو داره . در ضمن با دامبلدور هم دوسته و بهش اعتماد داره ، براي همين اونو از گرينگوتز آوردن اين جا.  
 هري گفت :  
- سنگي که طلا درست مي کنه و جلوي مرگ رو ميگيره . تعجبي نداره که اسنيپ دنبالش باشه . هرکسي دلش ميخواد اين سنگ مال خودش باشه .  
 رون گفت :  
- بيخود نبود که نتونستيم اسم فلامل رو توي کتاب بررسي پيشرفت هاي اخير علم جادو پيدا کنيم . اگه ششصد و شصت و پنج سالش باشه ديگه جزء جادوگراي معاصر حساب نمي شه .  
 صبح روز بعد که در کلاس دفاع در برابر جادوي سياه راه هاي مختلف مداواي گاز گرگينه    را مينوشتند درباره ي سنگ کيميا و خواص آن نيز حرف ميزدند.  
گفتگويشان ادامه يافت تا اين که رون صحبت از خريدن يک تيم کوييديچ را به ميان آورد و با اين حرف هري به ياد اسنيپ و مسابقه اي که در پيش رو داشت افتاد. هري به رون و  
هرميون گفت :  
- من بايد بازي کنم . اگه بازي نکنم اسليتريني ها فکر ميکنن از اسنيپ ترسيده م و جا زده م . به همه شون نشون مي دم ... وقتي برديم خنده رو لبشون خشک مي شه .  
 هرميون گفت :  
- البته اگه خودت توي زمين خشک نشي .  
 *** 
 هري عليرغم رجزخوانيهايش در حضور رون و هرميون هرچه به روز مسابقه نزديک تر مي شد اضطراب و دلواپسي اش نيز بيش تر مي شد. بقيه ي اعضاي تيم نيز آرام و قرار نداشتند. فکر پيشي گرفتن از گروه اسليترين و کسب مقام قهرماني گروه هاي قلعه بسيار شيرين و دلچسب بود زيرا هفت سال بود که هيچ گروهي نتوانسته بود آن ها را از ميدان به در کند. اما آيا با وجود چنين داور متعصب و مغرضي ميتوانستند موفق شوند؟  
 هري به هرجا مي رفت با اسنيپ مواجه مي شد و نمي دانست واقعاً زياد با او رودررو مي شود يا چنين به نظرش ميرسيد. گاهي اوقات نيز گمان ميکرد اسنيپ او را تعقيب ميکند و ميخواهد او را تنها گير بياورد. رفتار اسنيپ با هري چنان بد و نفرت انگيز بود که کلاس درس معجون ها را براي او تبديل به يک شکنجه گاه کرده بود. آيا اسنيپ فهميده بود که آن ها از وجود سنگ کيميا با خبرند؟ امکان نداشت اسنيپ فهميده باشد... اما گاهي اوقات هري احساس مي کرد اسنيپ ميتواند فکر ديگران را بخواند.  
 *** 
 بعدازظهر روز بعد هنگامي که هري و هرميون جلوي در رختکن براي هري آرزوي موفقيت کردند هري ميدانست که رون و هرميون در اين فکرند که شايد ديگر او را زنده نبينند. و اين به هيچ وجه مايه ي دلگرمي و آرامش او نميشد. هري رداي سرخ کوييديچ را پوشيد و جاروي نيمبوس دوهزارش را برداشت . او به حرف هاي وود که سرگرم قوت قلب دادن به اعضاي تيم بود گوش نمي داد.  
 در اين ميان رون و هرميون به جايگاه تماشاچيان رفتند و کنار نويل جايي براي خود يافتند، نويل اصلاً نميفهميد که چرا قيافه ي آن دو عبوس و گرفته است يا چرا براي تماشاي مسابقه با خود چوبدستي آورده اند. رون و هرميون دور از چشم هري طلسم پاقفل کن را تمرين کرده بودند تا اگر اسنيپ کوچک ترين اقدامي براي آسيب رساندن به هري انجام داد او را طلسم کنند. اين فکر بعد از آن که مالفوي پاي نويل را با طلسم بست به ذهنشان خطور کرده بود.  
 رون چوبدستيش را در آستينش گذاشت و هرميون زير لب به او گفت :  
- يادت باشه ، وردش اينه : لوکوموتور مورتيس !  
 رون با لحن تندي گفت :  
- ميدونم بابا! چند دفعه ميگي؟  
 در رختکن وود هري را به گوشه اي برد و به او گفت :  
- ببين پاتر نميخوام تو رو تحت فشار بگذارم اما در اين وضعيت هرچي زودتر بتوني گوي زرينو بگيري به نفعمونه . سعي کن قبل از اين که اسنيپ بازي رو به نفع هافل پاف داوري کنه قال قضيه رو بکني .  
 فرد ويزلي از لاي در به بيرون نگاهي انداخت و گفت :  
- همه ي مدرسه اومده ن ... واي... حتي دامبلدور هم اومده !  
 هري گفت :  
- چي؟ دامبلدور؟  
 و به سرعت به طرف در رفت که به چشم خودش ببيند. فرد راست ميگفت . پيدا کردن دامبلدور با ريش نقره اي و بلندش چندان دشوار نبود.  
 هري چنان آسوده خاطر شده بود که ميخواست با صداي بلند قهقهه بزند. ديگر هيچ خطري او را تهديد نميکرد. با حضور دامبلدور در جمع تماشاچيان ديگر اسنيپ  
جرآت نداشت دست از پا خطا کند.  
 شايد براي همين هم بود که هنگام ورود اعضاي دو تيم به زمين چهره ي اسنيپ خشمگين به نظر ميرسيد. رون نيز متوجه حالت چهره ي او شد و به هرميون گفت :  
- هيچ وقت اسنيپ رو با همچين قيافه ي اخمو و غضبناکي نديده بودم ... نگاه کن ... دارن ميان ! آخ !  
 يک نفر از پشت به سرش تلنگر زده بود. مالفوي بود. او به کراب و گويل نيشخندي زد و گفت :  
- ببخشيد، ويزلي، اصلاً نديدمت . تو اين فکرم که پاتر اين دفعه چه قدر ميتونه روي جاروش دوام بياره . کسي با من شرط نمي بنده ؟ ويزلي تو هم شرط نميبندي؟  
 رون به او جواب نداد زيرا در همان لحظه اسنيپ يک پنالتي به نفع تيم هافل پاف گرفته بود زيرا جرج ويزلي يکي از توپ هاي بازدارنده را به سوي او پرتاب کرده بود.  
هرميون در تمام مدت مشغول دعا کردن بود و براي هري آرزوي موفقيت ميکرد و حتي لحظه اي از او چشم بر نميداشت . هري همچون شاهين بلندپروازي بر فراز سر بازيکنان دو تيم پرواز مي کرد و به دنبال گوي زرين ميگشت .  
 چند دقيقه بعد که اسنيپ بي دليل پنالتي ديگري به نفع تيم هافل پاف گرفت مالفوي با صداي بلند گفت :  

   موجودي افسانه اي که ظاهري شبيه به انسان دارد اما در مواقع خاصي به ويژه در هنگام بدر کامل ماه به گرگ بزرگ و عظيم الجثه اي تبديل مي شود.  

- مي دوني رو چه حسابي اعضاي تيم گريفندور رو انتخاب کرده ن ؟ از روي دلسوزي. مثلاً همين پاتر، چون پدر و مادر نداره انتخاب شده . دوقلوهاي ويزلي هم پول ندارن ... لانگ باتم تو هم بايد عضو تيم بشي چون تو هم مخ نداري !  
 نويل که از عصبانيت سرخ شده بود برگشت و به مالفوي نگاه کرد و گفت :  
- من به دوازده تا مثل تو ميارزم .  
 مالفوي، کراب و گويل مي خنديدند اما رون که جرأت نميکرد از مسابقه چشم بردارد به نويل گفت :  
- نويل نشونشون بده .  
- لانگ باتم ، اگه مغز آدما از طلا بود تو از ويزلي هم فقيرتر بودي .  
 رون که نگران هري بود فقط گفت :  
- مالفوي دارم بهت اخطار ميکنم . اگه يه دفعه ديگه ... .  
 ناگهان هرميون گفت :  
- رون ! هري رو نگاه کن !  
- کو؟  
 هري ناگهان يک شيرجه عالي رفت که باعث تعجب و تشويق جمعيت شد. سپس مانند تيري که از کمان رها شده باشد با سرعت به سوي زمين حرکت کرد. هرميون  
از جايش برخاست و با انگشت هاي ضربدري دهانش را گرفت . مالفوي گفت :  
- ويزلي شانس بهتون رو کرده . مثل اين که پاتر روي زمين پول ديده .  
 رون از کوره در رفت و پيش از آن که مالفوي به خود بيايد او را به زمين انداخت و با او گلاويز شد. نويل چند لحظه مردد ماند اما بالاخره از صندليش بالا رفت که به او  
کمک کند.  
 هرميون دوباره روي صندليش نشست تا هري را که با سرعت به سمت اسنيپ ميرفت نگاه کند و فرياد زد:  
- زودباش هري، بجنب ديگه !  
 هرميون رون و مالفوي را نديد که با هم گلاويز بودند و زير صندلي او ميغلتيدند. صداي مشت و داد و فرياد نويل ، کراب و گويل را نيز نشنيد.  
 اسنيپ به موقع توانست جارويش را کنار بکشد و لحظه اي بعد فقط چيز سرخ رنگي را ديد که با سرعتي برق آسا چند سانتيمتري او گذشت . دقايقي بعد هري دوباره اوج  
گرفت و دستش را به علامت پيروزي بالا برد. گوي زرين در دستش بود.  
 در جايگاه تماشاچيان ولوله اي برپا شد. اين يک رکورد بينظير بود. هيچ کس به خاطر نداشت که بازيکن جستجوگر به آن سرعت گوي زرين را گرفته باشد.  
 هرميون که از خوشحالي بالا و پايين ميپريد، از خوشحالي پاوراتي پاتيل را که درست کنارش نشسته بود در آغوش گرفت و فرياد کشيد:  
- رون ! رون ! کجايي؟ بازي تموم شد! ما برديم ! هري موفق شد! حالا ديگه گريفندور در صدر جدوله !  
 هري در نيم متري زمين از جارويش پايين پريد. باورش نمي شد. او موفق شده بود. هنوز پنج دقيقه هم از شروع بازي نگذشته بود که بازي تمام شد.  
 دانش آموزان گروه گريفندور به داخل زمين سرازير شدند و چشم هري به اسنيپ افتاد که با چهره ي رنگ پريده و لب هاي بر هم فشرده کمي آن طرف تر به زمين فرود  
آمد. در همان لحظه يک نفر به شانه ي هري زد. همين که سرش را بلند کرد چشمش به دامبلدور افتاد. دامبلدور آهسته به هري گفت :  
- آفرين ! خوشحالم که از فکر اون آينه دراومدي. خوب خودتو مشغول نگه داشتي... آفرين !  
 اسنيپ با عصبانيت تفي بر روي زمين انداخت .  
 *** 
مدتي بعد هري تک و تنها از رختکن بيرون آمد که نيمبوس دوهزارش را در انبار جاروها بگذارد. هيچ وقت به آن اندازه خوشحال نبود. حالا ديگر کاري کرده بود که ميتوانست به آن افتخار کند.... ديگر هيچ کس نميتوانست بگويد او فقط اسماً مشهور است . عصر هيچ روزي براي او چنان مطبوع و دلنشين نبود. بر روي چمن هاي نمناک پيش ميرفت و در ذهنش يک ساعت گذشته را مرور ميکرد و وجودش از شور و شادي آن ساعت لبريز مي شد؛ همان دقايقي که دانش آموزان گروه گريفندور به سويش دويدند و او را روي دست بلند کردند؛ رون و هرميون هم کمي دورتر بالا و پايين ميپريدند؛ و رون با وجود خونريزي بيني اش با شور و شوق او را تشويق مي کرد.  
 هري به انبار جاروها رسيد. به در چوبي آن تکيه داد و به هاگوارتز نگاه کرد که پنجره هايش در انوار رنگارنگ غروب خورشيد ميدرخشيدند. گريفندور در صدر جدول  
بود. هري موفق شده بود. به اسنيپ نشان داده بود که ...  
 اسنيپ ...  
 در همان لحظه شخص شنل پوشي که کلاهش را روي سرش انداخته بود به سرعت از پله هاي جلوي قلعه پايين آمد. کاملاً معلوم بود که نميخواهد کسي او را ببيند زيرا با حداکثر سرعت به سوي جنگل ممنوع ميرفت . آن منظره فکر پيروزي را از سر هري بيرون کرد. با مشاهده ي گام هاي شتاب زده ي شخص ناشناس ، او را شناخت . اسنيپ در زماني که همه سرگرم خوردن شام بودند دزدکي به جنگل ممنوع ميرفت . چه اتفاقي افتاده بود؟  
 هري دوباره سوار نيمبوس دوهزارش شد و به پرواز درآمد. از بالا اسنيپ را ديد که دوان دوان وارد جنگل ممنوع شد. هري به دنبالش رفت . درخت هاي جنگل ممنوع تودرتو بودند و هري نميتوانست اسنيپ را ببيند. هري پروازکنان پايين و پايين تر آمد و سرشاخه هاي درختان را کنار زد تا اين که صداي گفتگويي را شنيد و به سمت صدا رفت و بي سروصدا روي درخت راش سربه فلک کشيده اي فرود آمد. خودش را محکم روي جارويش نگه داشت و آهسته از يکي از شاخه ها بالا رفت تا از لابه لاي برگ ها پايين را ببيند.  
 در محوطه اي خالي از درخت اسنيپ را ديد. اما او تنها نبود. کوييرل هم آن جا بود. هري نميتوانست صورت کوييرل را ببيند اما هنگام حرف زدن بيش تر از هميشه 
 
لکنت داشت . هري گوشش را تيز کرد تا گفتگويشان را بشنود.  
- ن.... ن... نمي دونم براي چي اين جا با... بايد همديگه رو ميديديم ... م... م... مگه جا قحط بود، سوروس ؟  
 اسنيپ با صداي بي روحش گفت :  
- براي اين که نميخوستم کسي دور و برمون باشه .آخه شاگردها نبايد درباره ي سنگ کيميا چيزي بفهمن .  
 کوييرل تته پته کنان چيزي گفت که اسنيپ حرفش را قطع کرد. هري خم شد.  
- هنوز نفهميدي چه طوري بايد از شر اون حيوون هاگريد خلاص بشي؟  
- آ... آ... آخه ... س... س... سوروس ... من ...  
 اسنيپ يک قدم به سوي او رفت و گفت :  
- کوييرل ، تو که دوست نداري با من درگير بشي .  
-م... م... من اصلاً ن... ن... نميدونم منظورت چيه .  
- خيلي خوب هم ميدوني .  
 در همان لحظه جغذي با صداي بلند هوهو کرد. چيزي نمانده بود هري از درخت بيفتد اما محکم جارويش را گرفت و توانست بقيه ي حرف هاي اسنيپ را بشنود.  
-... آن وردها و جادوهات . من منتظر ميمونم .  
- و... و... ولي م... م... من ... نمي ...  
 اسنيپ حرف او را قطع کرد و گفت :  
- خب ديگه ، حسابي فکرهاتو بکن و تصميمتو بگير. ببين ميخواي به کي وفادار باشي. همين روزها دوباره همديگه رو مي بينم و با هم گپ ميزنيم .  
 اسنيپ کلاه شنلش را روي سرش انداخت و از جنگل بيرون رفت . ديگر هوا تاريک شده بود اما هري ميتوانست کوييرل را ببيند که آرام و بيحرکت مثل يک  
مجسمه ي سنگي ايستاده بود.  
 *** 
 هرمبون فرياد زد:  
- هيچ معلومه تو کجايي، هري؟  
 رون که پشت هري ميزد فرياد کشيد:  
- ما برديم ! ما برديم ! تو برنده شدي منم يه بادمجون پاي چشم مالفوي کاشتم . نويل هم دست خالي با کراب و گويل درگير شد! هنوز به هوش نيومده اما خانم پامفري ميگه حالش خوب م شه . ولي خوب روي اسليترينيها رو کم کرديها! بيا ببين چه جشني گرفتيم . همه توي سالن عمومي منتظرتن . فرد و جرج هم يه مقدار کيک و خرت وپرت از آشپزخونه ها دزديده ن .  
 هري که نفس نفس ميزد گفت : 
 
- فعلاً جشنو ول کن . بياين يه جاي خلوت پيدا کنيم . بايد يه چيزي رو براتون تعريف کنم .  
 هري قبل از بستن در همه جاي اتاق را نگاه کرد تا مطمئن شود بدعنق آن جا نيست . بعد در را بست و همه ي ديده ها و شنيده هايش را براي رون و هرميون تعريف کرد  
و گفت :  
- درست حدس زده بوديم . خودشه ... سنگ کيمياست . اسنيپ ميخواد کوييرل رو مجبور کنه در به دست آوردن سنگ کيميا کمکش کنه . از کوييرل پرسيد چه جوري ميشه از شر فلوفي خلاص شد. يه چيزهاي ديگه اي هم هست که از سنگ کيميا محافظت مي کنه . احتمالاً يه سري طلسم و افسونه . کوييرل وردهاي مقابله با جادوي سياه رو بلده و اسنيپ براي ورود به اون جا به اين وردها نياز داره .  
 هرميون با دلهره گفت : 
 
- يعني جاي سنگ کيميا تا زماني امنه که کوييرل در برابر اسنيپ مقاومت کنه ؟  
 رون گفت :  
- پس تا سه شنبه سنگه رو برده ن .  
   
   
   
 


 
  
   
 کوييرل شجاع تر از آن بود که تصور ميکردند. در چند هفته ي بعد روزبه روز لاغرتر مي شد اما ناراحت به نظر نميرسيد.  
 هري، رون و هرميون هربار از جلوي راهروي ممنوع طبقه ي سوم مي گذشتند، گوششان را به در مي چسباندند که مطمئن شوند فلوفي هنوز آن جاست و هربار صداي غرولندش را ميشنيدند. اسنيپ نيز همچنان با اوقات تلخي و چهره ي غضبناک از اين سو به آن سو ميرفت و اين نشان ميداد که هنوز جاي سنگ کيميا امن است . کوييرل هربار هري را مي ديد لبخند دلگرم کننده اي به هري مي زد. رون هم تمام مدت اداي حرف زدن کوييرل را در مي آورد و ديگران را به خنده ميانداخت .  
 هرميون چنان مشغله اي داشت که ديگر به سنگ کيميا فکر نميکرد. او يک جدول زمان بندي براي مرور درس هايش تنظيم کرده بود و دائم زير نکات مهم  
يادداشت هايش خط هاي رنگي و درخشان مي کشيد به هري و رون نيز پيشنهاد مي کرد همين کار را بکنند، ولي آن دو زير بار نمي رفتند و ميگفتند:  
- هرميون ، تا شروع امتحانات خيلي فرصت داريم .  
- فکر ميکني ده هفته خيلي زياده ؟ براي نيکلاس فلامل درست مثل يه ثانيه س .  
 رون گفت :  
- ما که ششصد سالمون نيست . تازه ، تو اصلاً براي چي درس هارو مرور ميکني؟ تو که همه چي رو بلدي .  
- براي چي مرور ميکنم ؟ ديوونه شدي؟ نکنه يادت رفته که فقط اگه توي امتحانات موفق بشيم ميتونيم بريم سال دوم . اين امتحانات خيلي مهمند. من بايد يه ماه پيش شروع ميکردم نميدونم چي شد که نتونستم .  
 متأسفانه اساتيد نيز با هرميون هم عقيده بودند و آن قدر به آن ها تکليف داده بودند که در تعطيلات عيد پاک به اندازه ي تعطيلات کريسمس به آن ها خوش نگذشت . در کنار هرميون که دائم در حال حفظ کردن دوازده کاربرد خون اژدها بود يا حرکت چوبدستي را تمرين ميکرد استراحت کردن کار مشکلي بود. آن ها بيش تر اوقات فراغتشان را در کتابخانه صرف انجام تکاليفشان مي کردند و تمام مدت يا خميازه مي کشيدند يا به هرميون غرولند ميکردند.  
 يک روز بعد از ظهر رون با ناراحتي قلم پرش را انداخت و با حسرت از پنجره ي کتابخانه بيرون را نگاه کرد و گفت :  
- هيچ کدوم از اينا يادم نميمونه .  
 پس از ماه ها آن روز ها صاف و آفتابي بود. آسمان لاجوردي و نسيم خنک و مطبوع نويدبخش تابستان بود. هري که سرگرم پيدا کردند نام آويشن کوهي در کتاب صد  
گياه و قارچ جادويي بود با شنيدن صداي رون دست از کار کشيد و چشمش به هاگريد افتاد.  
- هاگريد، توي کتابخونه چي کار ميکني؟  
 هاگريد چيزي را که در دستش بود پشتش پنهان کرد و جلو آمد. سر و وضع هاگريد با پالتوي پوست موش کورش با کتابخانه هيچ هماهنگي نداشت . با حالت مرموزي  
که توجه همه را جلب ميکرد گفت :  
- هيچي، داشتم نيگا ميکردم . شما اين جا چي کار مي کنين ؟ نکنه بازم دنبال اسم نيکلاس فلامل ميگردين ؟  
 رون بادي به غبغب انداخت و گفت :  
- نه بابا؛ خيلي وقت پيش فهميديم اون کيه . تازه ، اينم مي دونيم که اون سگه از چي محافظت ميکنه . از سنگ ....  
- هيس ! هيس !  
 هاگريد به دوروبرش نگاهي انداخت تا مطمئن شود کسي صدايشان را نشنيده است و آهسته گفت :  
- چه خبرته ؟ چرا داري جار ميزني؟  
 هري گفت :  
- راستش چند تا سؤال داريم . مثلاً ميخوايم بدونيم غير از فلوفي چه چيز ديگه اي از اون سنگ محافظت مي کنه .  
 هاگريد دوباره گفت :  
- هيس ! گوش کنين ببينين چي ميگم ... بعداً بياين پيش من ولي قول نميدم همه چي رو بهتون بگم . حالام ديگه ازش چيزي نگين . بچه ها نبايد اين قضيه رو بفهمن . اگه بفهمن .  
شما مي دونين فکر ميکنن من بهتون گفتم .  
 هري گفت :  
- باشه . پس ميايم پيشت .  
 هاگريد به سرعت از آن جا رفت . هرميون که در فکر بود گفت :  
- اوني که پشتش قايم کرد چي بود؟  
- به نظر تو با اون سنگه مربوطه ؟  
 رون که از انجام تکاليفش خسته شده بود گفت :  
- من ميرم ببينم توي کدوم قسمت بود.  
 لحظه اي بعد با چند کتاب برگشت و آن ها را روي ميز انداخت و گفت :  
- قسمت اژدها بود. هاگريد ميخواست يه چيزي درباره ي اژدها بدونه . اين کتابارو ببينين ! گونه هاي اژدها در بريتانياي کبير و ايرلند. اژدها از تولد تا مرگ . راهنماي پرورش اژدها.  
 هري گفت :  
- آرزوي هاگريد اينه که يه اژدها داشته باشه . اولين روزي که ديدمش اينو بهم گفت .  
 رون گفت :  
- ولي اين يه کار غيرقانونيه . در سال          کنگره ي جادوگرها تربيت و پرورش اژدها رو غير قانوني اعلام کرد. همه اينو ميدونن . مگه ميشه اژده رو توي حيات پشت خونه نگه داريم و مشنگا نفهمند؟ آخه مي دوني اژدها رو نميشه رام کرد. خيلي خطرناکه . اي کاش جاي سوختگيهاي چارلي رو ديده بودي !  
 هري گفت :  
- ولي توي بريتانيا اژدهاي وحشي وجود نداره ، نه ؟  
- چرا وجود نداره ؟ اژدهاي سبز ولزي، اژدهاي سياه اسکاتلندي. اتفاقاً يکي از وظايف وزارت سحر و جادو آروم نگه داشتن اوناس . بايد مشنگ هايي رو که اژدها رو ديده ن جادو کنن تا از حافظه شون پاک بشه .  
 هرميون گفت :  
- واي، پس اين هاگريد داره چي کار ميکنه ؟  
 *** 
 يک ساعت بعد که در کلبه ي شکاربان را ميزدند از ديدن پرده هاي بسته اش تعجب کردند. هاگريد گفت : «کيه ؟» سپس در را به روي آن ها گشود و بلافاصله در را  
پشت سرشان بست .  
 هواي داخل کلبه گرم و دم کرده بود. با وجود اين گرماي شديد، بخاري ديواري کلبه روشن بود. هاگريد برايشان چاي دم کرد. سپس به آن ها ساندويچ قاقم تعارف کرد  
ولي آن ها چيزي نخوردند. هاگريد گفت :  
- خب ، ميخواستين از من چيزي بپرسين ؟  
 دليلي براي طفره رفتن وجود نداشت . هري گفت :  
- آره . مي خواستيم ببينيم ميتوني بگي غير از فلوفي چي از اون سنگه محافظت ميکنه ؟  
 هاگريد اخم کرد و گفت :  
- معلومه که نميتونم بگم . اولاً خودم هم نميدونم . دوم اين که شما همين الانشم خيلي چيزها ميدونين . پس اگه ميدونستم هم بهتون چيزي نميگفتم . نگه داشتن اون سنگ در اين جا دليل مهمي داره . نزديک بود از گرينگوتز بدزدنش . اين چيزا رو ديگه خودتون ميدونين . اما خيلي دلم مي خواد بدونم قضيه ي پشمالو رو از کجا فهميدين .  
 هرميون با حالت چاپلوسانه و زبان چرب و نرم گفت :  
- هاگريد دست بردار. ممکنه نخواي به ما بگي ولي حتماً ميدوني. تو از هرچي اين دور و اطراف ميگذره با خبري .  
 ريش هاگريد تکان خورد و آن ها فهميدند که هاگريد لبخند مي زند. هرميون ادامه داد:  
- ما فقط مي خواستيم بدونيم محافظت از اون به عهده ي کيه . ميخوايم بدونيم دامبلدور غير از تو به کي اعتماد داره .  
 هاگريد با شنيدن حرف هرميون بادي به غبغب انداخت . هري و رون لبخند رضايت آميزي به هرميون زدند و هاگريد گفت :  
- خب ، فکر نکنم گفتن اين موضوع به شما ضرري داشته باشه ... بذار ببينم ... دامبلدور فلوفي رو از من قرض گرفت ، بعدشم چند تا از استادها سنگه رو طلسم کردن ... پروفسور اسپروات بود، پروفسور فليت ويک بود، پروفسور مک گونگالم بود...  
 هاگريد که با انگشت هايش آن ها را ميشمرد ادامه داد:  
- ديگه ... پروفسور کوييرل هم بود... خود دامبلدورم يه کاراهايي کرد... بذار ببينم يه نفرو يادم رفت ... آهان ، پروفسور اسنيپ بود.  
- اسنيپ ؟  
- شما هنوز از فکر اون بيرون نيومدين ؟ باباجون اسنيپ خودش توي محافظت از سنگ کيميا کمک کرده . هيچم نميخواد اونو بدزده .  
 هري اطمينان داشت که رون و هرميون نيز مانند خودش به يک چيز فکر ميکنند. اگر اسنيپ در محافظت از سنگ کيميا دست داشت پي بردن به طلسم اساتيد ديگر  
برايش چندان دشوار نبود. ظاهراً او به جز طلسم کوييرل و طرز رام کردن فلوفي همه چيز را ميدانست . هري با نگراني گفت :  
- هاگريد، فقط تو مي دوني که چه طوري مي شه پشمالو رو رام کرد درسته ؟ تو که به هيچ کس راهشو نميگي نه ؟ حتي به اساتيد، درسته ؟  
 هاگريد با غرور خاصي گفت :  
- غيز از من و دامبلدور هيچ احدي راهشو نمِ دونه .  
 رون زيرلب به رون و هرميون گفت :  
- اين شد يه چيزي .  
 بعد هري به هاگريد گفت :  
- هاگريد مي شه يکي از پنجره ها رو باز کني؟ دارم مي پزم .  
- متأسفم هري نميتونم .  
 هاگريد نگاهي به آتش بخاري انداخت و هري نگاهش را تعقيب کرد و پرسيد:  
- اون چيه ، هاگريد؟  
 اما هري ميدانست آن چيست . در زير کتري درست وسط آتش يک تخم بزرگ و سياه رنگ به چشم ميخورد. هاگريد که با حالتي عصبي با ريشش بازي ميکرد  
من من کرد. رون جلو رفت و از نزديک به آن نگاهي انداخت و گفت :  
- اينو از کجا آوردي؟ حتماً بالاش خيلي پول دادي .  
 هاگريد گفت :  
- اينو توي قمار برده م . ديشب رفته بودم هاگزهد. چند تا ليوان که بالا انداختم ديدم دارم با يه غريبه بازي ميکنم . يارو خيلي خوشحال بود که از شر اين خلاص شده . به خدا راست مي گم .  
 هرميون گفت :  
- حالا وقتي از تخم دراومد ميخواي چي کارش کني؟  
 هاگريد کتاب قطوري را از زير بالشش بيرون کشيد و گفت :  
- خب يه ذره مطالعه کرده م . اين کتابو از کتابخونه گرفته م . پرورش اژدها براي تفريح و تجارت . درسته کتابه قديميه ولي همه چي توش داره . ببين ! بايد تخم رو روي آتيش بذاريم چون مادرش بهش فوت ميکنه ... وقتي هم از تخم بيرون اومد بايد خون جوجه رو با کنياک قاطي کنيم و هري نيم ساعت يه بار يه سطل بهش بديم . اين جا رو نگاه کنين ! طريقه ي شناخت تخم هاي گوناگون ... اين تخمي که من دارم تخم اژدهاي دندونه دار نروژيه ، خيلي کميابه !  
 هاگريد از کار خود خشنود بود اما هرميون با نگراني گفت :  
- ولي هاگريد خونه ي تو چوبيه !  
 اما گوش هاگريد به اين حرف ها بدهکار نبود و در حالي که آوازي را زير لب زمزمه ميکرد سعي داشت آتش را روشن نگه دارد.  
 *** 
 اکنون چيز ديگري به نگرانيهايشان اضافه شده بود. اگر کسي مي فهميد هاگريد در کلبه اش يک اژدهاي غيرقانوني دارد چه اتفاقي ميافتاد؟  
 آن ها هرشب به انجام تکاليفي که روزبه روز روي هم انباشه مي شد ميپرداختند. يک شب رون گفت :  
- خيلي دلم مي خواد بدونم زندگي آروم و بيدردسر چه جوريه !  
 اکنون هرميون براي هري و رون نيز جدول زمان بندي براي مرور درس هايشان درست کرده بود و چيزي نمانده بود آن ها را ديوانه کند.  
 يک روز صبح هنگام صرف صبحانه ، هدويگ يادداشت ديگري از هاگريد براي هري آورد. در يادداشت فقط دو کلمه نوشته بود: داره درمياد.  
 رون مي خواست به جاي رفتن به کلاس گياه شناسي يکراست به کلبه ي هاگريد برود اما هرميون زير بار نميرفت . رون گفت :  
- هرميون ، مگه چند دفعه توي عمرمون ميتونيم شاهد از تخم دراومدن يه اژدها باشيم ؟  
- آخه درس داريم . بعداً توي دردسر ميافتيم . تازه اگه کسي از کار هاگريد سر دربياره گرفتاري ما بيش گرفتاري اون هيچه .  
 هري آهسته زيرلب گفت :  
- ساکت !  
 مالفوي با آن ها چند قدم بيش تر فاصله نداشت و گوشش را تيز کرده بود که حرف هايشان را بشنود. چه قدر از گفتگويشان را شنيده بود؟ حالت چهره ي مالفوي چندان  
مايه ي اميدواري هري نبود.  
 رون و هرميون تا جلوي در کلاس گياه شناسي با هم جروبحث ميکردند و سرانجام هرميون راضي شد که در زنگ تفريح صبح با آن ها به کلبه ي هاگريد برود.  
همين که زنگ خورد هر سه بيلچه هايشان را انداختند و به سرعت از محوطه ي قلعه گذشتند و به حاشيه ي جنگل رسيدند. هاگريد که خوشحال و سرحال به نظر ميرسيد با آن ها  
احوالپرسي کرد. وقتي وارد کلبه ميشدند، هاگريد گفت :  
- ديگه داره بيرون مياد.  
 تخم اژدها روي ميز بود و ترک هاي بزرگي بر روي آن به چشم ميخورد. در داخل آن چيزي ميجنبيد. صداي تق تق جالبي نيز از آن به گوش ميرسيد.  
 آن ها صندليهايشان را به طرف ميز کشيدند و به آن خيره شدند. نفس هايشان در سينه حبس شده بود. ناگهان صداي خش خشي به گوش رسيد و تخم شکست . بچه اژدها روي زمين افتاد. چندان زيبا نبود. به نظر هري مثل يک چتر سياه و چروکيده بود. بال هاي خاردارش در مقايسه با بدن سياه و لاغرش بزرگ به نظر ميرسيد. پوزه اي بلند داشت و سوراخ هاي بينياش گشاد بود. شاخ هاي تازه جوانه زده بودند و چشم هاي برجسته اش نارنجي رنگ بود. در همان لحظه عطسه اي کرد و چندين جرقه از پوزه اش خارج شد.  
هاگريد زيرلب گفت :  
- چه قدر خوشگله !  
 هاگريد دستش را جلو برد که سر اژدها را نوازش کند، ولي اژدها انگشتش را گاز گرفت و دندان هاي نيشش را به آن ها نشان داد. هاگريد گفت :  
- قربونش برم الهي! مامانشو ميشناسه !  
 هرميون گفت :  
- هاگريد، ميزان رشد يک اژدهاي دندانه دار نروژي دقيقاً چه قدره ؟  
 هاگريد ميخواست جوابش را بدهد اما ناگهان رنگش پريد و با عجله به طرف پنجره دويد.  
- چي شد؟  
- يکي داشت از لاي پرده اين جا رو نيگا ميکرد. يه بچه س . داره به طرف مدرسه مي دوه .  
 هري به سمت در دويد و نگاهي به بيرون انداخت . حتي از فاصله ي دور هم ميتوانست او را بشناسد. مالفوي اژدها را ديده بود.  
 *** 
 در طول آن هفته مالفوي با لبخندهاي موذيانه اش هري، رون و هرميون را عصبي ميکرد. آن ها تمام اوقات فراغت خود را در کلبه ي تاريک هاگريد ميگذراندند بلکه  
بتوانند او را قانع کنند. هري مصرانه ميگفت :  
- بگذار بره . آزادش کن .  
- آخه نمي شه . خيلي کوچيکه . ميميره .  
 ان ها نگاهي به اژدها انداختند که در عرض يک هفته سه برابر شده بود و از سوراخ هاي بينياش دود خارج ميشد. هاگريد ديگر از انجام وظايف شکارباني غافل شده  
بود زيرا تمام وقتش را صرف نگهداري و مراقبت از اژدها ميکرد. کف کلبه پر از پر جوجه و بطريهاي خالي کنياک بود. هاگريد به چشم هاي اشک آلود اژدها نگاه کرد و گفت :  
- اسمشو گذاشته م نوربرت   . حالا ديگه منو ميشناسه ، ببينين ! نوربرت ! نوربرت ! مامان کو؟  
 رون آهسته در گوش هري گفت :  
- عقلشو از دست داده .  
 هري به هاگريد گفت :  
- دو هفته ي ديگه همه ي خونه تو اشغال ميکنه . تازه ، هر لحظه ممکنه مالفوي بره سراغ دامبلدور و همه چي رو بهش بگه .  
 هاگريد لبش را گاز گرفت و گفت :  
- م... من مي دونم که تا ابد نميتونم نگهش دارم . ولي نميتونم همين طوري ولش کنم .  
 ناگهان هري به رون نگاه کرد و گفت :  
- چارلي !  
 رون گفت :  
- مثل اين که تو هم داري عقلتو از دست ميدي. اسم من رونه ، نه چارلي !  
- نه ، چارلي... برادرتو ميگم . همون که توي رومانيه و درباره ي اژدها مطالعه ميکنه . ميتونيم نوربرت رو بفرستيم پيش اون . چارلي ميتونه ازش مراقبت کنه . بعدش هم اونو يه جايي آزاد کنه .  
 رون گفت :  
- عاليه ! تو چي ميگي هاگريد؟  
 سرانجام هاگريد موافقت کرد و قرار شد جغدي براي چارلي بفرستند و ماجرا را برايش بنويسند.  
 *** 
 هفته ي بعد نيز به کندي ميگذشت . چهارشنبه شب هري و هرميون مدت ها پس از رفتن ساير دانش آموزان به خوابگاه هايشان در سالن عمومي تک و تنها نشستند.  
زنگ ساعت ديواري تازه نيمه شب را اعلام کرده بود که حفره ي تابلو باز شد و رون ناگهان از زير شنل نامرئي هري بيرون آمد. او به کلبه ي هاگريد رفته بود تا در غذا دادن به  
نوربرت که ديگر جعبه جعبه موش مرده ميخورد به هاگريد کمک کند. رون گفت :  
- نوربرت منو گاز گرفت .  
 دست خون آلودش را که دستمالي به دورش بسته بود به آن ها نشان داد و ادامه داد:  
- يه هفته نميتونم چيزي بنويسم . نميدونين اون اژدها چه حيوون وحشتناکيه . حيووني ازاين بدتر نديده م . اما هاگريد طوري رفتار ميکنه انگار يه خرگوش بيآزاره . وقتي نوربرت دستمو گاز گرفت دعوام کرد و گفت تقصير خودمه که اونو ترسونده م . وقتي از کلبه اومدم بيرون ، داشت براش لالايي ميخوند.  
 در همان وقت ضربه ي ملايمي به شيشه خورد. هري به سوي پنجره رفت و گفت :  
- هدويگه . نامه ي چارلي رو آورده .  
 هرسه کنار هم نشستند و شروع به خواندن نامه کردند. در نامه نوشته بود:  
رون عزيزم ،  
 حالت چه طوره ؟ از نامه ات متشکرم . اگه اژدهاي دندانه دار نروژي را برايم بفرستيد خيلي خوشحال ميشوم . ولي فرستادن آن کار آساني نيست . بهترين راه اين است که اژدها را با چندتا از دوستانم که قرار است هفته ي ديگر به ديدنم بيايند بفرستيد. ولي تنها مشکلي که وجود دارد اين است که هيچ کس نبايد آن ها را در حال حمل غيرقانوني اژدها ببيند. خواهش ميکنم اژدهاي دندانه دار را نيمه شب شنبه به بالاي بلندترين برج مدرسه ببريد. دوستان من به آن جا مي آيند و شبانه اژدها را به اين جا ميآورند. هرچه زودتر جواب را برايم بفرست .  
قربان تو چارلي  
 آن ها به يکديگر نگاه کردند و هري گفت :  
- ما شنل نامرئي داريم . با وجود اون ، کار زياد سختي نيست . فکر مي کنم شنل به اندازه ي کافي بزرگه . دونفرمون با نوربرت زيرش جا مي شيم .  
 موافقت آن دو نشان مي داد که در هفته ي اخير چه قدر به آن ها سخت گذشته است . براي خلاص شدن از شر نوربرت و مالفوي... حاضر بودند هر کاري بکنند.  
 *** 
 مشکل ديگري پيش آمد. صبح روز بعد دست رون دو برابر اندازه ي طبيعياش بود. نميدانست رفتن به درمانگاه کار درستي است يا نه . آيا خانم پامفري جاي گاز اژدها  
را تشخيص مي داد؟ تا بعدازظهر هيچ چاره اي به فکرش نرسيده بود. جراحت دستش به رنگ سبز بد رنگي درآمده بود و به نظر مي رسيد که دندان ها نوربرت آغشته به سم بوده اند.  
 خورشيد غروب کرده بود که هري و هرميون با عجله خود را به درمانگاه رساندند. رون بستري شده بود و وضعيتش چندان رضايت بخش نبود. هري آهسته گفت :  
- کاش فقط درد دستم بود. هرچند که از درد انگار داره کنده ميشه . اما قضيه اينه که مالفوي به خانم پامفري گفته بود که ميخواد از من يه کتاب قرض بگيره ، تا تونسته بود بياد اين جا. حسابي به من خنديد و هرچي دلش ميخواست گفت . همه ش منو تهديد ميکرد که به خانم پامفري ميگه چي دست منو گاز گرفته . آخه من بهش گفتم دستمو سگ گاز گرفته . ولي گمون نميکنم حرفمو باور کرده باشه . اي کاش توي مسابقه ي کوييديچ مالفوي رو نزده بودم همه ي اين کارها مال همون کتکيه که خورد.  
 هري و هرميون او را دلداري دادند و هرميون گفت :  
- نيمه شب شنبه همه چي تموم مي شه .  
 اما اين حرف به هيچ وجه مايه ي آرامش رون نشد. ناگهان رون با حالتي شق ورق روي تختش نشست و تمام بدنش عرق کرد و گفت :  
- نيمه شب شنبه ! واي نه ! واي نه ! تازه يادم افتاد. نامه ي چارلي لاي همون کتابيه که به مالفوي قرض دادم . حالا اون ميفهمه که ما ميخوايم از شر نوربرت خلاص بشيم .  
 هري و هرميون فرصت جواب دادن پيدا نکردند، زيرا بلافاصله خانم پامفري آمد و به آن ها گفت که رون احتياج به استراحت دارد و آن دو بايد از آن جا بروند.  
 *** 

   N     

 هري به هرميون گفت :  
- ديگه براي تغيير دادن نقشه فرصتي نداريم . ديگه وقت نداريم که يه جغد ديگه براي چارلي بفرستيم . اين تنها راه خلاص شدن از شر نوربرته . بايد دلمونو به دريا بزنيم . تازه ، مالفوي که نميدونه ما شنل نامرئي داريم .  
 وقتي به ديدن هاگريد رفتند چشمشان به فنگ ، سگ شکاري هاگريد افتاد که با دم باندپيچي شده جلوي کلبه نشسته بود. هاگريد پنجره را باز کرد تا از همان جا با  
آن ها صحبت کند و گفت :  
- نميتونم بيارمتون توي کلبه . نوربرت وضعيت خوبي نداره اما خودم از پسش برميام .  
 وقتي آن ها قضيه ي نامه ي چارلي را به او گفتند اشک در چشم هايش حلقه زد. البته شايد هم براي اين بود که نوربرت در همان لحظه پايش را گاز گرفته بود.  
- آي! چيزي نيست . پوتينمو گاز گرفت . داره بازي ميکنه . بچه س ديگه !  
 بچه اژدها دمش را به ديوار کلبه کوبيد و تمام کلبه را به لرزه در آورد. هري و هرميون به قلعه برگشتند. دلشان ميخواست هرچه زودتر شنبه شود اما زمان به کندي  
ميگذشت .  
 *** 
 اگر براي کاري که در پيش رو داشتند نگران نبودند بيترديد هنگام وداع هاگريد و نوربرت متأثر ميشدند. آن شب هوا تاريک و ابري بود. بدعنق با ديوار سرسراي  
بزرگ تنيس بازي ميکرد و هري و هرميون ناچار شدند منتظر بمانند تا او از سر راهشان کنار برود. وقتي به کلبه ي هاگريد رسيدند کمي دير شده بود.  
 هاگريد که نوربرت را در يک صندوق بزرگ گذاشته بود با صداي گرفته گفت :  
- براي تو راه يه عالمه موش مرده توي صندوق گذاشتم . خرس عروسکيشم گذاشتم که حوصله ش سر نره .  
 از داخل صندوق صدايي به گوش رسيد و به نظر هري رسيد که اژدها سر خرس عروسکي را کنده است . هاگريد هق هق کنان گفت :  
- بايباي نوربرت !  
 هري و هرميون جعبه را زير شنل نامرئي پنهان کردند و خود نيز در زير آن پنهان شدند. هاگريد گفت :  
- مامان هيچ وقت تو رو فراموش نمي کنه !  
 فقط خدا ميداند که چه طور صندوق را به قلعه بردند. هنگامي که نوربرت را از پله هاي مرمري سرسراي ورودي بالا مي بردند و از راهروهاي تاريک ميگذشتند ديگر  
چيزي به نيمه شب نمانده بود. از پلکان هاي قلعه يکي پس از ديگري بالا ميرفتند. راه ميان بر هري نيز چندان مسيرشان را کوتاه نکرد. وقتي به راهروي زير بلندترين برج رسيدند  
هري گفت :  
- ديگه رسيديم .  
 ناگهان چيزي با سرعت در مقابلشان حرکت کرد و نزديک بود صنوق از دستشان به زمين بيفتد. آن دو که نامرئي بودن خود را فراموش کرده بودند در گوشه ي تاريکي  
پنهان شدند و به سايه ي دو نفر که سه متر جلوتر از آن ها گلاويز شده بودند خيره نگاه کردند. چراغي روشن شد.  
- براي اين کار مجازات مي شي . بيست امتياز هم از گروه اسليترين کم ميکنم . چه طور جرأت کردي نصفه شب اين ور و اون ور پرسه بزني؟  
- شما که خبر ندارين ، پروفسور، امشب هري پاتر مياد اين جا يه اژدها هم با خودش مياره !  
- چه حرف ها! چه طور جرأت ميکني از اين دروغ ها بگي؟ زودباش ، مالفوي. من بايد همه چي رو به پروفسور اسنيپ بگم !  
 بعد از آن بالا رفتن از پلکان هاي مارپيچي و شيب دار برج ساده ترين کار دنيا به نظر ميآمد. تنها هنگامي که به بالاي برج رسيدند و هواي خنک شبانه را احساس کردند  
از زير شنل بيرون آمدند تا نفسي تازه کنند. هرميون که از خوشحالي بالا و پايين ميپريد گفت :  
- آخ جون ! مالفوي مجازات مي شه ! دلم ميخواد از خوشحالي آواز بخونم !  
- خواهش ميکنم اين کارو نکن !  
 همان جا منتظر ماندند و با ذوق و شوق درباره ي مجازات مالفوي صحبت کردند. در اين ميان نوربرت دست و پايش را به ديواره ي صندوق ميکشيد. ده دقيقه بعد چهار  
نفر سوار بر جارو به سويشان آمدند.  
 دوستان چارلي شوخ طبع و سرزنده بودند. آن ها افسار و يراقي را که براي بردن نوربرت درست کرده بودند، به هري و هرميون نشان دادند. با آن وسايل ميتوانستند نروبرت را بين خود در هوا حمل کنند. به کمک هم ، افسار نوربرت را بستند. با هري و هرميون دست دادند و پس از تشکر فراوان از آن جا رفتند. سرانجام نوربرت دور و دورتر رفت و در تاريکي شب ناپديد شد.  
 هري و هرميون که گويي بار سنگيني را از دوششان برداشته بودند، خوشحال و سبکبار از پله هاي مارپيچي پايين رفتند. ديگر اژدهايي درکار نبود. مالفوي نيز محکوم به  
مجازات بود. چه چيز ديگري مي توانست شادي آن ها را بر هم بزند؟  
 پاسخ اين پرسش در پايين پله ها در انتظار آن ها بود. همين که به راهرو قدم گذاشتند چهره ي فيلچ ناگهان در ميان سايه هاي تاريک نمايان شد و با صداي آهسته  
گفت :  
- به به ! به به ! ديگه توي دردسر افتادين .  
 آن دو شنل نامرئي را در بام برج جا گذاشته بودند.  
   

 
  
   
 بدتر از اين نمي شد.  
 فيلچ آن ها را به اتاق مطالعه ي پروفسور مک گونگال در طبقه اول برد و آن ها بي آن که حرفي بزنند همان جا منتظر ماندند. هرميون مضطرب و نگران بود. انواع بيشماري از عذرها، بهانه ها و داستان هاي ساختگي در ذهن هري شکل ميگرفتند اما يکي از ديگري بياساس تر بودند. آيا اين بار نيز به خير ميگذشت ؟ آن ها را سربزنگاه گرفته بودند. جا گذاشتن شنل حماقت محض بود. پروفسور مک گونگال هيچ عذر و بهانه اي را براي پرسه زدن در مدرسه ، آن هم در نيمه هاي شب نميپذيرفت ، چه رسد به رفتن به بلندترين برج ستاره شناسي که رفتن به آن جا جز در ساعات درسي ممنوع بود. اگر نوربرت و شنل نامرئي هم به اين موارد اضافه ميشد بيترديد چاره اي نداشتند جز اين که باروبنه شان را جمع کنند و از آن جا بروند.  
 
 هري گمان نمي کرد وضعيتي بدتر از وضعيت آن ها وجود داشته باشد. اما او سخت در اشتباه بود. پروفسور مک گونگال همراه با نويل وارد اتاق شد، همين که چشم نويل 
 
به آن ها افتاد گفت :  
- هري، کجا بودي؟ هرچي گشتم پيداتون نکردم . مي خواستم بهت بگم که مالفوي ميخواد مچتونو بگيره . ميگفت تو يه اژ...  
 هري به شدت سرش را تکان داد که نويل را از ادامه ي حرف زدن منع کند، اما پروفسور مک گونگال او را ديد و وقتي جلوي آن ها ايستاد چنان خشمگين و برافروخته  
بود که به نظر ميرسيد هرلحظه ممکن است مانند نوربرت از دهانش آتش بيرون بيايد. او گفت :  
- از هيچ کدومتون انتظار نداشتم که از اين کارها بکنين . آقاي فيلچ گفت شما بالاي برج ستاره شناسي بودين ! الآن ساعت يک نصف شبه . زود توضيح بدين ببينم اون جا چيکار ميکردين .  
 اين اولين باري بود که هرميون قادر نبود به پرسش يک استاد پاسخ بدهد، سرش را پايين انداخت و به دمپاييهايش خيره شد. مثل مجسمه آرام و بيحرکت بود.  
پروفسور مک گونگال گفت :  
- من خودم حدس ميزدم سرگرم چه کاري بودين . لازم نيست آدم نابغه باشه که از کار شما سر در بياره . يه سري داستان احمقانه درباره ي يه اژدها سرهم کردين و تحويل مالفوي دادين که اونو از خوابگاه بيرون بکشين و توي دردسر بندازين . اتفاقاً اول اونو پيدا کردم . هيچ مي دونستين لانگ باتم هم اين داستان رو شنيده و باور کرده ؟  
 هري به نويل نگاه کرد و سعي کرد با نگاهش او را متقاعد کنند که چنين چيزي واقعيت نداشته است زيرا نويل جا خورده بود و بسيار ناراحت به نظر  يرسيد. طفلک  
نويل بيچاره ! هري مي دانست که نويل براي پيدا کردن آن ها در راهروهاي تاريک و هشدار دادن به آن ها چه رنج و مشقتي را به جان خريده است . پروفسور مک گونگال گفت :  
- نميدونين با اين کارتون چه قدر منو ناراحت کردين . چهار تا دانش آموز نصفه شب توي قلعه پرسه بزنن ؟ چنين چيزي اصلاً سابقه نداشته ! و اما تو، دوشيزه گرنجر! فکر ميکردم خيلي عاقل تر از اين حرف ها هستي! تو هم همين طو آقاي پاتر! فکر ميکردم افتخار و سربلندي گريفندور خيلي بيش تر از اين ها برات ارزش داره . هرسه تون مجازات ميشين . بله ، آقاي لانگ باتم ، تو هم مجازات مي شي . به هيچ بهانه اي نبايد شب ها توي مدرسه پرسه بزنين . اونم اين روزها که خيلي خطرناکه . پنجاه امتياز هم از گروه گريفندور کم مي کنم .  
 هري لبش را گزيد. با اين حساب ديگر گريفندور پيشتاز کسب مقام قهرماني نبود درحاليکه هري با پيروزي در مسابقه کوييديچ گروهش را بالا کشيده بود. هري گفت :  
- پنجاه امتياز؟  
 پروفسور مک گونگال که با بيني کشيده و نوک تيزش نفس هاي عميقي ميکشيد گفت :  
- از هر نفر پنجاه امتياز کم مي کنم .  
- پروفسور، خواهش ميکنم ...  
- ولي شما نبايد...  
- پاتر، به چه حقي براي من تعيين تکليف ميکني؟ زودتر برگردين به خوابگاهتون . زود باشين . با همه تونم . تا حالا اين قدر از کار بچه هاي گروه گريفندور شرمنده نشده بودم .  
 گروه گريفندور با از دست دادن صدوپنجاه امتياز به قعر جدول سقوط ميکرد. آن ها يک شبه اميد و آرزوي گريفندور را براي کسب مقام قهرماني برباد داده بودند. هري  
دلش ميخواست آب شود و در زمين فرو برود. ديگر چه طور ميتوانستند در گروه گريفندور سربلند کنند؟  
 هري تا صبح بيدار بود. ساعت ها صداي هق هق نويل را ميشنيد که صورتش را به بالش چسبانده بود و ميگريست . براي دلداري دادن او هيچ حرفي به فکرش  
نميرسيد. هري ميدانست که نويل نيز مانند خودش از صبح وحشت دارد. وقتي دانش آموزان گريفندور مي فهميدند آن ها چه کرده اند چه واکنشي نشان ميدادند؟  
 صبح روز بعد که دانش آموزان گريفندور از جلوي نمودار شني ثبت امتيازها ميگذشتند ابتدا گمان کردند اشتباهي رخ داده است . چه طور ممکن بود مجموع امتيازهايشان صد و پنجاه امتياز کم تر از ديروز باشد؟ آن گاه ماجراي شب گذشته بر سر زبان ها افتاد. هري پاتر، همان هري پاتر مشهور، قهرمان دو مسابقه ي کوييديچ اخير و دو دوست سال اولي احمقش همه ي آن امتيازها را برباد داده بودند.  
هري که در مدرسه چهره اي محبوب و دوست داشتني بود ناگهان تبديل به نفرت انگيزترين چهره ي مدرسه شد. حتي دانش آموزان ريون کلاو و هافل پاف نيز چشم ديدن  
او را نداشتند زيرا آن ها مايل نبودند گروه اسليترين قهرمان شود. هري انگشت نماي خاص و عام شده بود و به هرجا قدم ميگذاشت با توهين و بياحترامي دانش آموزان مواجه  
مي شد. از سوي ديگر دانش آموزان اسليترين در همه جا به تحسين و تمجيد از او مي پرداختند و ميگفتند:  
- ازت متشکريم پاتر، ما خيلي بهت مديونيم .  
 رون تنها کسي بود که از او حمايت ميکرد و همه جا در کنارش بود. رون به او دلداري مي داد و ميگفت :  
- تا چندهفته ديگر همه چي رو فراموش ميکنن . فرد و جرج هم هميشه باعث از دست رفتن امتيازهاي زيادي شده ن اما باز همه دوستشون دارن .  
 هري با ناراحتي گفت :  
- ولي اونا هيچ وقت يکهو صدوپنجاه امتياز از دست نداده ن درسته ؟  
 رون حرف او را تصديق کرد و گفت :  
- آره ، درسته .  
 شايد براي جبران آن فاجعه کمي دير شده بود ولي هري با خود عهد کرده بود که ديگر در مسائلي که به او ارتباطي نداشت دخالت نکند. او چنان از کار خود شرمنده  
بود که به سراغ وود رفت و از او خواست اسمش را از اعضاي تيم خط بزند و استعفاي او را بپذيرد. اما وود سر او فرياد زد:  
- چي؟ مي خواي استعفا بدي؟ چه فايده اي داره ؟ براي جبران امتيازهاي از دست رفته غير از پيروزي توي مسابقه ي کوييديچ چه کار ديگه اي ميشه کرد؟  
 اما کوييديچ نيز ديگر لطف سابق را نداشت . هيچ يک از اعضاي تيم در جلسات تمرين با هري صحبت نميکردند و اگر مجبور بودند درباره ي او چيزي بگويند، او را  
بازيکن جستجوگر خطاب ميکردند.  
 هرميون و نويل نيز در رنج و عذاب بودند. وضعشان به بدي وضعيت هري نبود، زيرا به اندازه ي او مشهور نبودند. اما درهرحال کسي با آن ها حرف نمي زد. هرميون ديگر  
سرکلاس ها تلاشي براي جلب توجه ديگران نمي کرد و سربه زير و ساکت شده بود.  
 هري خوشحال بود که ديگر چيزي به شروع امتحانات نمانده است . درس خواندن ، افکار او را از اين مصيبت دردناک دور نگه ميداشت . هري، رون و هرميون گوشه گير شده بودند و تا پاسي از شب خود را با يادگيري مواد اوليه ي معجون هاي پيچيده ، حفظ کردن وردها و جادوها و به خاطر سپردن تاريخ اکتشافات جادويي و شورش هاي اجنه مشغول ميکردند.  
 يک هفته قبل از شروع امتحانات ، تصميم هري براي دخالت نکردن در اموري که به او ارتباطي نداشت به طر غيرمنتظره اي در بوته ي آزمايش نهاده شد. يک روز  
بعدازظهر که هري تک وتنها از کتابخانه برمي گشت از کلاسي که روبه رويش بود صداي ناله اي شنيد وقتي به کلاس نزديک تر شد، صداي کوييرل را شنيد که ميگفت :  
- نه ، نه ، ديگه نه ، خواهش ميکنم ...  
 به نظر مي رسيد کسي او را تهديد ميکند. هري جلوتر رفت . صداي هق هق کوييرل را شنيد که ميگفت :  
- باشه ... باشه ...  
 لحظه اي بعد کوييرل درحاليکه دستارش را صاف ميکرد شتابان از کلاس بيرون آمد. رنگش پريده بود و به نظر ميرسيد هرلحظه ممکن است بغضش بترکد. چنان به  
سرعت و باعجله از آن جا دور ميشد که هري را نديد. هري صبر کرد تا صداي قدم هاي کوييرل ديگر به گوشش نرسيد آن گاه به داخل کلاس نگاهي انداخت . هيچ کس آن جا نبود.  
اما در طرف ديگر اتاق در نيمه بازي به چشم ميخورد. هري ميخواست وارد اتاق شود که به ياد عهدي که با خود بسته بود افتاد.  
 با اين حال حاضر بود سر دوازده سنگ کيميا شرط ببندد که کسي جز اسنيپ از آن در بيرون نرفته است . از آنچه شنيده بود چنين نتيجه گرفت که اسنيپ ديگر وقتش را  
تلف نميکند. به نظر ميرسيد که کوييرل تسليم شده است .  
 هري به کتابخانه برگشت . هرميون از رون سؤال هاي ستاره شناسي را ميپرسيد. هري هرچه شنيده بود برايشان بازگو کرد. رون گفت :  
- پس بالاخره اسنيپ موفق شد. اگه کوييرل ضد طلسم جادوي سياهشو به اون گفته باشه ...  
 هرميون گفت :  
- ولي هنوز فلوفي سر راهشه .  
 رون به هزاران کتابي که در اطرافش بود نگاهي کرد و گفت :  
- شايد اسنيپ بدون پرسيدن از هاگريدم بتونه بفهمه چه جوري ميشه فلوفي رو رام کرد. شرط ميبندم توي يکي از همين کتاب ها نوشته که چه طوري ميشه يک سگ عظيم سه سررو رام کرد. حالا بايد چي کار کنيم ، هري؟  
 دوباره حس ماجراجويي، رون را وسوسه کرده بود اما پيش از آن که هري جوابي بدهد هرميون گفت :  
- ميريم پيش دامبلدور. بايد مدت ها قبل به سراغش مي رفتيم . اگه ما سرخود اقدام کنيم بي برو برگرد اخراج مي شيم .  
 هري گفت :  
- ولي ما هيچ مدرکي نداريم . کوييرل از ترسش ازمون حمايت نميکنه . کافيه اسنيپ بگه نميدونه غول غارنشين چه طوري شب هالووين وارد قلعه شده . ممکنه بگه اصلاً اون شب به طبقه ي سوم نيومده . اون وقت فکر ميکنين دامبلدور حرف کدوممونو باور ميکنه ؟ حرف اونو يا حرف مارو؟ قشنگ معلومه ما از اسنيپ بيزاريم . اگه اين چيزا رو به دامبلدور بگيم فکر ميکنه اينارو سرهم کرديم که اسنيپ از مدرسه اخراج بشه . فيلچ هم اگه تا پاي مرگم بره با ما همکاري نميکنه . رابطه ش با اسنيپ خوبه . هرچي بيش تر بچه ها از مدرسه اخراج بشن اون خوشحال تر مي شه . مگه يادتون رفته ؟ ما اصلاً قرار نيست چيزي از پشمالو يا سنگ کيميا بدونيم . اگه بخواهيم همه ي ماجرا رو برايش تعريف کنيم خيلي طول ميکشه .  
 به نظر ميرسيد که هرميون متقاعد شده است اما رون که هنوز قانع نشده بود گفت :  
- ولي اگه فقط يه ذره اين ور اون ور سرک بکشيم ...  
 هري با بياعتنايي گفت :  
- نه ! به اندازه ي کافي سرک کشيديم .  
 آن گاه نقشه ي سياره ي مشتري را جلو کشيد و شروع به خواندن نام اقمار آن کرد.  
 *** 
 صبح روز بعد سرميز صبحانه سه يادداشت به دست هري، هرميون و نويل رسيد که همه مثل هم بودند و در آن نوشته بود:  
امشب ساعت يازده مجازات ميشويد. آقاي فيلچ در سرسراي ورودي منتظر شما خواهد بود.  
پروفسور م . مک گونگال  
بعد از جنجال و هياهويي که برسر کسر امتياز گريفندور برپا شد، هري مجازاتشان را کاملاً از ياد برده بود. هري حدس ميزد هرميون براي از دست دادن يک شب تمام  
که مي توانست صرف مرور درس ها کند لب به اعتراض بگشايد اما هرميون حتي يک کلمه هم حرف نزد. به نظر مي رسيد که او نيز مانند هري خود را مستحق مجازات مي داند.  
آن شب ساعت يازده هري و هرميون در سالن عمومي با رون خداحافظي کردند و همراه نويل به سرسراي ورودي شتافتند. فيلچ در سرسراي ورودي بود. مالفوي نيز  
آن جا بود. هري مجازات مالفوي را نيز از ياد برده بود. فيلچ که چراغي را روشن ميکرد جلوتر از همه از در ورودي قلعه بيرون رفت و گفت :  
- دنبالم بياين . بعد از اين ، ديگه قبل از هر کار خلافي حواستونو جمع ميکنيد.  
 سپس نگاه موذيانه اي به آن ها کرد و ادامه داد:  
- آره ديگه ... به نظر من که کار سخت و درد و رنج از هر استادي بهتر به آدم چيز ياد ميده ... حيف که ديگه نميگذارند مثل قديم بچه ها رو تنبيه کنيم .... اون وقت ها چند روز بچه ها رو از مچ پا آويزان ميکرديم . هنوز زنجيرهايي که به پاي بچه ها مي بستيم نگه داشته م . دائم بهشون روغن ميزنم که اگه يه وقت لازم شد... خب ديگه راه بيفتين . يه وقت فکر فرار به سرتون نزنه که وضعتون از اين که هست بدتر مي شه .  
 آن ها از محوطه گذشتند. نويل مرتب بينياش را بالا ميکشيد. هري نميتوانست حدس بزند که مجازاتشان چيست . ترديدي نداشت که مجازات وحشتناکي در  
انتظارشان است وگرنه فيلچ آن قدر خوشحال و خرسند به نظر نميرسيد.  
 ماه در آسمان ميدرخشيد اما ابرهايي که از جلوي آن ها عبور ميکردند، سايه روشن به وجود ميآوردند. پنجره ي روشن کلبه هاگريد درست در مقابل آن ها بود. ناگهان  
صداي فريادي از فاصله ي دور به گوش رسيد که ميگفت :  
- تويي فيلچ ؟ عجله کن ، ميخوام کارمو شروع کنم .  
 هري نفس راحتي کشيد. اگر قرار بود با هاگريد باشند مجازات چندان سختي در پيش نداشتند. گويي آسودگي خاطر هري در چهره اش نمايان بود زيرا فيلچ گفت :  
- فکر نکنين قراره با اين گنده بک بهتون خوش بگذره . بيخود به دلتون صابون نزنين چون بايد وارد اين جنگل بشين و اگه خيلي شانس بيارين تيکه بزرگه تون گوشتونه .  
 با شنيدن اين حرف نويل ناله کرد. مالفوي که خشکش زده بود گفت :  
- جنگل ؟  
 مالفوي که مثل هميشه خونسرد و بياعتنا نبود ادامه داد:  
- ولي ما که نمي تونيم شب ها وارد جنگ بشيم . اون جا حيووناي خطرناک هست . شنيده م گرگينه هم داره .  
 نويل که آستين رداي هري را محکم گرفته بود، صداي بغض آلودي از گلويش خارج شد. فيلچ که وجد و سرور در چهره اش نمايان بود گفت :  
- تازه يادت افتاده ؟ قبل از اين که کار به اين جا بکشه بايد ياد گرگينه ها ميافتادي .  
 هاگريد در تاريکي با سرعت به سوي آن ها آمد. سگ شکاريش ، فنگ نيز کنار پايش ميدويد. يک کمان تفنگي بزرگ در دست داشت و يک تيردان بزرگ از شانه اش  
آويخته بود.  
هاگريد گفت :  
- ديگه وقته رفتنه ، نيم ساعته که منتظرم . هري، هرميون ، حالتون خوبه ؟  
فيلچ با حالتي بياعتنا گفت :  
- من که باهاشون خوش رفتاري نمِ کنم . هرچي باشه اومده ن اين جا که مجازات بشن .  
 هاگريد ابروهايش را درهم کشيد و به فيلچ گفت :  
- پس بگو چرا اين قدر دير کردين . داشتي براشون موعظه مي کردي، نه ؟ از اين جا به بعد ديگه به من مربوط مي شه . تو وظيفه تو انجام دادي از اين جا به بعدش با منه .  
 فيلچ گفت :  
- آفتاب که زد ميام دنبالشون . البته اگه ازشون چيزي مونده باشه .  
 فيلچ به سمت قلعه برگشت و نور چراغش در تاريکي ناپديد شد. مالفوي رو به هاگريد کرد و گفت :  
- من که نميام توي جنگل .  
 هري از مشاهده ي چهره ي مضطرب و سراسيمه ي او خشنود بود. هاگريد با قاطعيت گفت :  
- خيلي هم خوب مياي. البته اگه بخواي توي هاگوارتز بموني. ميخواستي خلاف نکني که مجبور نشي تاوانشو پس بدي .  
- ولي اين جور کارها وظيفه ي مستخدم هاست نه شاگردها. من فکر مي کردم جريمه مون رونوسيه . اگه پدرم ميدونست ...  
 هاگريد غرولندکنان گفت :  
- ... بهت ميگفت توي هاگوارتز چه خبره . رونويسي؟ آخه فايده ش چيه ؟ بايد يک کار به درد بخور انجام بدي که اخراجت نکنن . حالام اگه فکر ميکني بابات ترجيح ميده اخراج بشي و اين کارها رو نکني مي توني برگردي قلعه و اسباب و اثاثيه تو جمع کني و بري. برو ديگه !  
 مالفوي از جايش تکان نخورد. با عصبانيت به هاگريد نگاهي کرد و از او رو برگرداند. هاگريد گفت :  
- خب ديگه ، گوش کنين ببينين چي مي گم . کاري که امشب مي خوايم بکنيم خيلي خطرناکه و نميخوام هيچ کدومتون جونتونو به خطر بندازين . يه دقيقه بياين اين جا...  
 آن گاه آن ها را به حاشيه ي جنگل برد. چراغي را که در دست داشت بالا گرفت و به يک راه باريک خاکي پرپيچ و خم اشاره کرد که به درخت هاي تنومند و تودرتويي  
ميرسيد. وقتي به آن نقطه نگاه مي کردند نسيم ملايمي مويشان را تکان مي داد. هاگريد گفت :  
- اون جا رو نگاه کنين . اون چيزي که روي زمين برق ميزنه ميبينين ؟ همون نقره ايه .. اون خون يک تک شاخه . توي جنگل يه تک شاخ هست که بدجوري زخميش کرده ن . توي اين هفته دومين باره که از اين اتفاقا ميفته . چهارشنبه ي هفته ي قبل جنازه ي يه تک شاخ رو پيدا کردم . امشب بايد اين يکي رو پيدا کنيم . بلکه بتونيم از اين بدبختي نجاتش بديم .  
 مالفوي که نميتوانست ترسش را مخفي کند گفت :  
- اگه يه وقت اون موجودي که تک شاخو زخمي کرده مارو پيدا کنه چي؟  
- توي اين جنگل هيچ موجودي نميتونه به شما صدمه بزنه البته به شرطي که پيش من يا فنگ باشين و از جاده بيرون نرين . خب ، حالا بايد دو دسته بشيم و هرکدوم از يه طرف ردشو دنبال ميکنيم . حيوون بيچاره از ديشب تا حالا خودشو اين ور اون ور کشونده و خونش همه جا ريخته .  
 مالفوي نگاهي به دندان هاي نيش فنگ کرد و بلافاصله گفت :  
- من اينو ميخوام .  
- باشه ولي بهت گفته باشم ، اون خيلي بزدله . پس من و هري و هرميون از يه راه ميريم ، دراکو و نويل و فنگ هم از يه راه ديگه برن . قرارمون اين باشه که هرکي تک شاخ رو پيدا کرد جرقه ي سبز به هوا بفرسته . چوبدستيهاتونو در بيارين ببينم ميتونين يا نه ... آهان خوبه . اگه هم کسي توي دردسر افتاد جرقه ي قرمز بفرسته هوا که بقيه بتونن پيداش کنن .  
خيلي مواظب باشين . بهتره ديگه راه بيفتيم .  
 جنگل تاريک و ساکت بود. کمي که در جنگل پيش رفتند به يک دوراهي رسيدند. هري، هرميون و هاگريد از راه سمت چپ رفتند و مالفوي، نويل و فنگ از راه سمت  
راست .  
 بدون اين که با يکديگر حرف بزنند در جنگل جلو ميرفتند و تمام حواسشان به زمين بود. گاهي نور مهتاب از لابه لاي شاخ و برگ درختان مي تابيد و قطره خون نقره اي  
رنگي را بر روي زمين پديدار ميکرد. هري متوجه نگراني بي اندازه ي هاگريد شد و پرسيد:  
- ممکنه موجودي که تک شاخ ها را ميکشه گرگينه باشه ؟  
 هاگريد جواب داد:  
- اونا زياد فرز نيستن . گرفتن تک شاخ کار آسوني نيست . اونا يکي از قوي ترين موجودات جادويي اند. من که تا حالا نشنيده بودم تک شاخ ها مجروح بشن يا آسيب ببينن .  
 آن ها از کنار کنده ي خزه بسته اي گذشتند. هري صداي جريان آب را ميشنيد. احتمالاً نهري در آن نزديکي بود. قطره ي نقره اي رنگ ديگري بر روي جاده ي خاکي به  
چشمشان مي خورد و همچنان به راه خود در جاده ي پرپيچ و خم ادامه دادند. هاگريد از هرميون پرسيد:  
- چه طوري هرميون ؟ نگران نباش با زخم بدي که داره نميتونه زياد ازمون دور شده باشه . ميتونيم ... زود بريد پشت اون درخت !  
 هاگريد هري و هرميون را محکم گرفت و آن ها را به پشت يک درخت بلوط سر به فلک کشيده هل داد. سپس تيري برداشت و در کمان تفنگياش گذاشت . کمان را بالا آورد و آماد ي شليک کردن شد. هر سه گوش هايشان را تيز کرده بودند. از فاصله ي نزديکي صداي کشيده شدن چيزي روي برگ هاي خشک به نظر مِ رسيد. مثل اين بود که شنلي روي زمين کشيده بشود.  
 هاگريد چشم هايش را تنگ کرده بود و به اطرافش نگاه ميکرد. صداي خش خش پس از چند لحظه در سکوت جنگل گم شد. هاگريد زيرلب با خود گفت :  
- مي دونستم يه چيزي اين جاست که نبايد باشه .  
 هري گفت :  
- مثلاً يه چيزي مثل گرگينه ؟  
 هاگريد با ناراحتي گفت :  
- اون نه گرگينه بود نه اسب تک شاخ . خب ديگه ، دنبالم بياين . اما حواستونو حسابي جمع کنين .  
 آن ها گوش هايشان را تيز کردند و آهسته تر از قبل در جنگل پيش رفتند. ناگهان در محوطه ي خالي از درخت مقابلشان چيزي تکان خورد. هاگريد فرياد زد:  
- کي اونجاس ؟ خودتو نشون بده ... من مسلحم !  
 ناگهان موجودي که نه اسب بود نه انسان وارد محوطه شد. سر و نيم تنه اش مردي بود با مو و ريش قرمز رنگ و از کمر به پايين يک اسب کهر براق با دم بلند قرمز  
رنگ بود. دهان هري و هرميون از تعجب باز مانده بود. هاگريد نفس راحتي کشيد و گفت :  
- تويي، رونان   ؟ چه طوري؟  
 هاگريد جلو رفت و با سانتور   دست داد. رونان که در صدايش غم عميقي نهفته بود گفت :  
- شب به خير هاگريد. واقعاً ميخواستي منو با تير بزني؟  
 هاگريد گفت :  
- مجبورم احتياط کنم ، چون يه موجود زشت و وحشتناک آزادانه توي جنگل پرسه مي زنه . راستي، اين هري پاتره اينم هرميون گرنجره . از شاگردان مدرسه ن . بچه ها اينم رونانه . اون يه سانتوره .  
 هرميون آهسته گفت :  
- خودمون متوجه شديم .  
 رونان گفت :  
- شب به خير بچه ها. شما دانش آموزين ؟ توي مدرسه چيزهاي زيادي ياد ميگيرين ؟  
 هري من من کرد و هرميون با کم رويي گفت :  
- يه چيزهايي ياد ميگيريم .  
 رونان آهي کشيد و گفت :  
- يه چيزهايي؟ خب ، خوبه .  
 بعد سرش را بلند کرد و به آسمان خيره شد و گفت :  
- امشب مريخ خيلي نورانيه .  
 هاگريد نگاهي به آسمان انداخت و گفت :  
- آره ، ببين . رونان ، چه خوب شد ديدمت . يه تک شاخ زخمي شده . تو نديديش ؟  
 رونان بلافاصله جواب نداد. بدون آن که پلک بزند خيره به آسمان نگاه ميکرد. بعد دوباره آهسته آهي کشيد و گفت :  
- هميشه بيگناهان اولين قربانيان هستن . قرن ها چنين بوده ... الانم همين طوره .  
 هاگريد گفت :  
- آره . ولي بگو ببينم تو هيچ چيز عجيبي اين دور و اطراف نديدي؟  
 هاگريد بيصبرانه منتظر جواب بود. رونان گفت :  

   R    
   موجودي افسانه اي که نيم تنه ي انسان و بدن و چهارپاي اسب را دارد.  

- مريخ امشب خيلي نورانيه . يه جور عجيبي نورانيه .  
- آره ميدونم . ولي منظورم اين دور و اطراف بود. پس بالاخره هيچ چيز غير عادي نديدي، نه ؟  
 اين بار هم رونان اندکي درنگ کرد و بعد پاسخ داد:  
- جنگل پر از رمز و رازهاي پنهانيه .  
 چيزي لابه لاي درخت هاي پشت سر رونان دوباره تکان خورد. هاگريد دوباره کمانش را بالا برد. ولي يک سانتور ديگر با مو و بدن مشکي جلو آمد که وحشيتر از رونان  
به نظر مي رسيد. هاگريد گفت :  
- سلام ، چه طوري، بين   ؟  
- شب به خير هاگريد، تو چطوري؟  
- بدنيستم ، الان داشتم از رونان ميپرسيدم اين چند وقته ، چيز عجيبي ديده يا نه . تو چي؟ تو هم چيزي نديدي؟ آخه يک تک شاخ زخمي شده . تو چيزي نميدوني؟  
 بين راه افتاد و کنار رونان ايستاد، او نيز نگاهي به آسمان کرد و گفت :  
- مريخ امشب خيلي نورانيه .  
 هاگريد با عصبانيت گفت :  
- آره بابا اينو شنيدم . پس اگه هر کدومتون چيزي ديدين بهم خبر بدين . ديگه ما بايد بريم !  
 هري و هرميون به دنبال هاگريد از محوطه ي بيدرخت بيرون رفتند و در طول راه ، سرشان را برگرداندند و آن قدر به بين و رونان نگاه کردند تا درخت هاي جنگل جلوي  
ديدشان را گرفتند.  
 هاگريد با اوقات تلخي گفت :  
- يه بار نشد از اين سانتورها جواب درست و حسابي بگيريم . طالع بيناي لاکردار! به چيزهايي که از ماه به ما نزديک تر باشن هيچ کاري ندارن .  
 هرميون پرسيد:  
- تعدادشون خيلي زياده ؟  
- چند تايي هستن ... هميشه سرشون تو لاک خودشونه . اما هر وقت کارشون داشته باشم زود آفتابي مي شن . ولي خب اينو بدونين که سانتورها خيلي تودارن ... همه چي سرشون مي شه ، اما هيچ وقت بروز نمي دن .  
 هري گفت :  
- به نظرت اون صدايي که قبلاً شنيديم صداي يه سانتور بود؟  
- مگه صداي سم اسب شنيديم ؟ نه بابا. اگه از من مي پرسي ميگم همون جونوري بود که تک شاخ هارو ميکشه ... تا حالا همچي صدايي نشنيده بودم .  
 آن ها از ميان درخت هاي انبوه جنگل تاريک به راه خود ادامه ميدادند. هري هر چند وقت يک بار با نگراني به پشت سرش نگاه ميکرد. احساس ميکرد کسي از پشت  
سر به آن ها نگاه ميکند. خوشحال بود که هاگريد با کمان تفنگياش در کنارشان است . تازه از پيچي گذشته بودند که هرميون محکم دست هاگريد را گرفت و گفت :  
- هاگريد! اون جا رو نگاه کن ! جرقه هاي قرمز! بچه ها توي دردسر افتاده ن .  
 هاگريد فرياد زد:  
- شما دو تا همين جا توي جاده بمونين . خودم ميام دنبالتون !  
 صداي پاي هاگريد را ميشنيدند که از ميان بوته هاي درهم پيچيده ي جنگل ميگذشت آن ها با ترس و وحشت به هم نگاه کردند تا اين که صداي پاي هاگريد دورتر و  
دورتر شد و ديگر صدايي جز خش خش برگ هاي خشک اطرافشان نميآمد. هرميون آهسته گفت :  
- به نظر تو اونا زخمي شده ن ؟  
- اگه مالفوي بلايي به سرش اومده باشه که اصلاً برام مهم نيست اما اگه نويل طوريش شده باشه ... هرچي باشه تقصير ماست که اون اين جاست .  
 زمان به کندي ميگذشت . گوششان از هميشه تيزتر شده بود. هري صداي ملايم ترين وزش نسيم و جابه جايي نازکترين شاخه هاي درخت را نيز ميشنيد. چه اتفاقي  
افتاده بود؟ بقيه کجا بودند؟  
 سرانجام صداي شکستن شاخه ي بوته ها بازگشت هاگريد را اعلام رکد. مالفوي، نويل و فنگ نيز همراه او بودند. هاگريد با خشم و غضب گفت که مالفوي آهسته به  
پشت سر نويل رفته که با او شوخي کند. نويل هم وحشت کرده و جرقه ها را به هوا فرستاده است . هاگريد گفت :  
- شانس آورديم که با اين کارهاتون هيچ مشکلي پيش نيومد. حالا گروه ها رو عوض ميکنيم . نويل با من و هرميون بياد. هري، تو هم با فنگ و اين احمق برو.  
 هاگريد آهسته در گوش هري گفت :  
- متأسفم ولي امشب بايد اين کار انجام بشه . اگه با تو بياد به اين راحتي نميتونه تو رو بترسونه .  
 هري با مالفوي و فنگ در دل جنگل پيش رفتند. نيم ساعت بعد راه خاکي به درخت هاي انبوهي منتهي مي شد که عبور از ميان آن ها امکان نداشت . هري متوجه شد که  
لکه هاي نقره اي رنگ چنان روي زمين کشيده شده که انگار حيوان زبان بسته همان نزديکيها از درد به خود ميپيچد. هري از لابه لاي شاخه هاي درهم فرورفته ي يک درخت بلوط  
کهنسال يک محوطه ي بيدرخت را در مقابلشان ديد. دستش را جلوي مالوفي گرفت که او را متوقف کند و گفت :  
- اون جا رو نگاه کن !  
 يک چيز سفيد و درخشان روي زمين بود. آهسته جلو رفتند.  
 بدن بيجان تک شاخ بر روي زمين افتاده بود. هري در تمام عمرش صحنه اي به آن زيبايي و غم انگيزي نديده بود. پاهاي لاغرش به صورتي غيرعادي بيحرکت مانده  
بود و يال هاي سفيد صدفيش روي برگ هاي تيره خودنمايي مي کرد.  
 پيش از آن که هري به تک شاخ نزديک شود صداي خش خشي او را سرجايش ميخکوب کرد. بوته اي در حاشيه ي محوطه ي بيدرخت تکان خورد... آن گاه شخصي که کلاه شنلش را روي صورتش انداخته بود مانند حيوان درنده اي چهار دست و پا جلو خزيد. هري، مالفوي و فنگ مات و مبهوت بيحرکت ايستاده بودند. شخص شنل پوش به سمت تک شاخ رفت و صورتش را به پهلوي مجروح تک شاخ نزديک کرد و شروع به خوردن خون آن کرد.  

   B   

- آ..ه !  
 مالفوي جيغ وحشتناکي کشيد و پا به فرار گذاشت ، فنگ نيز فرار کرد و رفت . شخص شنل پوش سرش را بلند کرد و چشمش به هري افتاد. قطره هاي خون تک شاخ از  
چانه اش ميچکيد. از جايش برخاست و به سوي هري آمد... هري از ترس نميتوانست تکان بخورد.  
 ناگهان درد شديدي در سرش پيچيد که تا آن وقت اصلاً سابقه نداشت . جاي زخمش چنان ميسوخت که انگار آتش گرفته بود. شدت درد چنان زياد بود که هري ديگر نميتوانست جايي را ببيند. به زحمت خود را عقب کشيد. در همان لحظه صداي ُم هايي را از پشت سرش شنيد که چهارنعل نزديک مي شد. سپس موجودي از بالاي سرش پرسيد و به شخص شنل پوش حمله ور شد.  
 هري از شدت درد بر روي زانوهايش افتاده بود. يکيدو دقيقه بعد درد سرش آرام شد و وقتي سرش را بلند کرد اثري از شخص شنل پوش نديد. يک سانتور بالاي  
سرش ايستاده بود. ولي نه رونان بود نه بين . از آن دو جوان تر به نظر ميرسيد. بدنش طلايي بود و يال و مويش سفيد. سانتور که به هري کمک ميکرد از جايش بلند شود گفت :  
- حالت خوبه ؟  
- بله ، خوبم . اون چي بود؟  
 سانتور جواب نداد. چشم هاي شگفت انگيزش به رنگ ياقوت کبود بود. با دقت هري را ورانداز کرد و نگاهش روي زخم پيشاني هري که کبود شده بود متوقف ماند و  
گفت :  
- تو پسر پاترهايي؟ بهتره زودتر برگردي پيش هاگريد. الان جنگل جاي امني نيست مخصوصاً براي تو. سواري بلدي؟ اين طوري زودتر ميرسيم .  
 سپس پاهاي جلويش را خم کرد و زانو زد تا هري بتواند سوار شود و گفت :  
   
- اسم من فايرنزه .  
 ناگهان صداي سم هاي بيش تري از يک سوي محوطه ي بيدرخت به گوش رسيد و رونان و بين وارد محوطه شدند. پهلوهاي هر دو از عرق خيس بود. بين فرياد زد:  
- فايرنز! داري چي کار مي کني؟ تو يه آدمو پشت خودت سوار کردي؟ خجالت نميکشي؟ پس فرق تو با قاطر چيه ؟  
 فايرنز گفت :  
- تو اصلاً ميدوني اين کيه ؟ پسر پاترهاست . بهتره هرچه زودتر از جنگل بيرون بره .  
 بين با پرخاشگري گفت :  
- نکنه چيزي بهش گفته باشي؟ مگه يادت رفته ؟ ما قسم خورديم که جلوي تقدير آسمان هارو نگيريم . مگه از حرکت سياره ها متوجه اتفاقي که قرار بيفته نشدي؟  
 رون با نگرانيُ سمش را روي زمين کشيد و با حالتي اندوهگين گفت :  
- مطمئنم که فايرنز هيچ منظور بدي نداشته .  
 بين با خشم و غضب جفتکي پراند و گفت :  
- منظور بدي نداشته ! مارو چه به اين حرف ها؟ فقط چيزهايي که پيشگويي شده به ما مربوطه . وظيفه ي ما سانتورها اين نيست که مثل الاغ ها دنبال آدم هايي که توي جنگلمون سرگردون شده ن بدويم .  
 ناگهان فايرنز با عصبانيت روي دوپاي عقبش بلند شد و هري مجبور شد به شانه هاي او بچسبد تا به زمين نيفتد. فايرنز با عصبانيت سر بين فرياد کشيد:  
- مگه اين تک شاخو نميبيني؟ نميدوني براي چي کشتنش ؟ نکنه سياره ها اين راز رو ازت پنهون کرده ن ؟ بله ، بين ، اگه لازم باشه من جلوي همه ي خطرهايي که تو اين جنگل در کمينن مي ايستم و پابه پاي آدمم ها هم مي دوم .  
 آن گاه فايرنز با سرعت زيادي از آن جا دور شد. هري نيز پشت او نشسته بود و تمام حواسش به اين بود که خود را محکم نگه دارد. آن ها بين و رونان را ترک کردند و  
وارد جنگل شدند. هري که از اتفاق هاي پيرامونش به هيچ وجه سر در نميآورد پرسيد:  
- چرا بين اين قدر عصباني بود؟ راستي، اون چيزي که منو از چنگش نجات دادي چي بود؟  
 فايرنز سرعتش را کم کرد و آهسته به راهش ادامه داد. او به هري تذکر داد هرگاه شاخه هاي کوتاه درخت ها جلويش بود سرش را پايين بياورد ولي جواب هري را نداد.  
سپس مدت مديدي ب آن که چيزي بگويد به راهش ادامه داد. هري نيز ديگر چيزي نگفت زيرا گمان ميکرد فايرنز تمايلي به صحبت کردن ندارد. هنگام عبور از ميان درخت هاي  
انبوه فايرنز ناگهان ايستاد و گفت :  
- هري پاتر تو مي دوني خون تک شاخ چه خاصيتي داره ؟  
 هري که از سؤال عجيب او يکه خورده بود گفت :  
- نه . ما براي درست کردن معجون فقط از شاخ و موهاي دم تک شاخ استفاده کرديم .  
 فايرنز گفت :  
- کشتن تک شاخ کار زشت و پليديه . فقط کسي مرتکب چنين جنايتي ميشه که چيزي براي از دست دادن نداشته باشه . خاصيت خون تک شاخ اينه که آدمو زنده نگه ميداره ، حتي اگر با مرگ فاصله اي نداشته باشه اما بهاي وحشتناکي داره . کسي که براي نجات جان خودش يه موجود پاک و بيدفاع رو ميکشه از همون لحظه اي که به خون تک شاخ لب مي زنه نفرين مي شه و بقيه ي عمر بي ارزشش نفرين شده باقي ميمونه .  
 هري که در سايه روشن مهتاب به پشت سر فايرنز خيره نگاه ميکر چنان متعجب شده بود که به صداي بلند گفت :  
- اما کي ممکنه اين قدر عاجز و درمونده باشه که چنين کاري بکنه ؟ اگه قرار باشه بقيه ي عمر آدم نفرين بشه مرگ از اون زندگي بهتره ، درسته ؟  
 فايرنز حرف او را تأييد کرد و گفت :  
- بله درسته . مرگ بهتره اما نه براي کسي که اين عمر نفرين شده رو به اميد نوشيدن چيز ديگه اي لازم داره .... به اميد نوشيدن چيزي که قدرت و نيروي از دست رفته شو بهش برميگردونه ... چيزي که اونو جاودانه ميکنه . آقاي پاتر هيچ مي دوني همين الان توي مدرسه تون چي مخفي شده ؟  
- البته ! سنگ کيميا! اکسير حيات ! ولي نميدونم کي ممکنه ...  
- اون کيه که سال ها صبر کرده به اين اميد که روزي دوباره قدرتشو به دست بياره ؟ اون کيه که دودستي به زندگي چسبيده و منتظر يک فرصت مناسبه ؟  

   F     

ناگهان قلب هري در سينه فشرده شد. در ميان خش خش درخت هاي جنگل بار ديگر صداي هاگريد در گوشش طنين انداخت و جمله اي که شب اول ديدارشان به هري  
گفته بود بار ديگر تکرار شد:  
- بعضي ها مي گنُ مرده ولي همه ي اين حرفا چرنده . گمون نميکنم انسانيتي توي وجودش مونده باشه که بخواد بميره .  
 هري با صداي گرفته گفت :  
- منظورت اينه که اون ولد...  
- هري! هري! حالت خوبه !  
 اين صداي هرميون بود که در جاده ي خاکي به سوي آن ها مي دويد و هاگريد نفس نفس زنان دنبالش ميآمد. هري که حواسش پرت بود بدون آن که بداند چه ميگويد  
گفت :  
- خوبم ! هاگريد اون تک شاخ مرده . توي محوطه بيدرخت اون پشته .  
 هاگريد با عجله رفت که نگاهي به تک شاخ بيندازد و در همان حال فايرنز زيرلب به هري گفت :  
- خب ديگه من همين جا از تو جدا مي شم . اين جا ديگه دراماني .  
 هري از پشت اوُ سر خورد و پايين آمد. فايرنز گفت :  
- موفق باشي، هري پاتر. قبلاً هم در پيش بيني آينده از روي حرکت سياره ها اشتباه پيش اومده ، حتي سانتورها هم دچار اشتباه شده ن . اميدوارم اين بار هم اشتباه شده باشه .  
 فايرنز برگشت و به تاخت به اعماق جنگل شتافت و هري را که هنوز ميلرزيد تنها گذاشت .  
 *** 
 رون در انتظار بازگشت آن ها در سالن عمومي به خواب رفته بود. هنگامي که هري او را به شدت تکان داد و بيدار کرد، فرياد زد و چيزي درباره ي خطا در بازي کوييديچ  
بر زبان آورد. اما در عرض چند ثانيه کاملاً بيدار و هشيار شد، زيرا هري آن چه را در جنگل رخ داده بود، براي او و هرميون تعريف کرد.  
 هري نميتوانست بنشيند. مرتب جلوي بخاري ديواري قدم مي زد و بالا و پايين مي رفت و در حالي که هنوز بدنش ميلرزيد گفت :  
- اسنيپ ميخواد اون سنگو به ولدمورت بده ... ولدمورت هم توي جنگل منتظرشه ... ما رو بگو که فکر مي کرديم اسنيپ ميخواد ثروتمند بشه ...  
 رون که انگار خيال مي کرد ولدمورت مي تواند حرف هايشان را بشنود با ترس و لرز آهسته به هري گفت :  
- ميشه اسمشو نگي !  
 اما هري که گوشش بدهکار نبود ادامه داد:  
- فايرنز جون منو نجات داد. در حالي که نبايد اين کارو ميکرد... بين خيلي عصباني شده بود... اون درباره ي دخالت توي وقايعي حرف ميزد که سياره ها وقوعشو خبر داده بودن ...  
حتماً سياره ها نشون داده بوده ن که ولدمورت دوباره به قدرت ميرسه ... بين انتظار داشت فايرنز بگذاره ولدمورت منو بکشه ... به گمونم سياره ها اينم نشون داده بودن .  
 رون آهسته گفت :  
- ميشه ديگه اسمشو نگي؟!  
 هري با حالتي بيقرار و مضطرب گفت :  
- حالا تنها چيزي که در انتظارمه اينه که اسنيپ سنگو بدزده و به ولدمورت بده تا اون به قدرت برسه و بياد منو بکشه ... مطمئنم بين خيلي خوشحال مي شه .  
 هرميون که خود وحشت زده به نظر مي رسيد براي اين که هري را آرام کند گفت :  
- هري، همه ميگن دامبلدور تنها کسيه که طرف ازش ميترسه . بنابراين تا وقتي که دامبلدور اين جا باشه دست اون به تو نميرسه . تازه ، از کجا معلوم که سانتورها درست گفته باشن ؟ به نظر من که اين يه جور طالع بيني و پيشگوييه و به قول پروفسور مک گونگال ، پيشگويي يکي از شاخه هاي مبهم علم جادوست .  
 وقتي گفتگوهاي آن ها تمام شد، هوا روشن شده بود. آن ها خسته و کوفته با گلوهاي ملتهب به خوابگاه هايشان رفتند. اما شگفتيهاي آن شب به پايان نرسيده بود.  
 وقتي هري روتختياش را کنار زد چشمش به شنل نامرئياش افتاد که به دقت تا شده بود و روي تختش قرار داشت . روي يادداشتي که به آن سنجاق کرده بودند  
نوشته بود:  
فقط در صورت لزوم  
 


 
   
  
   
 در سال هاي بعد از آن ، هري هيچ وقت به خاطر نياورد که چه طور آن سال توانسته بود امتحاناتش را با موفقيت پشت سر بگذارد زيرا هر لحظه انتظار داشت ولدمورت به  
سراغش بيايد. روزها به کندي ميگذشت و ترديدي وجود نداشت که پشمالو پشت آن در بسته ، زنده و سرحال است .  
 هوا بياندازه گرم بود، به ويژه در کلاس بزرگي که امتحانات کتبي برگزار ميشد. براي شرکت در امتحانات کتبي به دانش آموزان قلم هاي پر نويي ميدادند که با  
جادوي ضد تقلب طلسم شده بود.  
 آن ها امتحان عملي نيز داشتند. پروفسور فليت ويک يکييکي اسامي دانش آموزان را ميخواند و هريک وارد کلاس او ميشدند. بايد يک آناناس را روي ميز ميرقصاندند. پروفسور مک گونگال نيز هنگامي که دانش آموزان ميکوشيدند يک موش را به انفيه دان تبديل کنند بر کار آن ها نظارت ميکرد. هرچه انفيه داشنان قشنگ تر بود امتياز بيش تري کسب ميکردند اما اگر سبيل هاي موش روي انفيه دان باقي ميماند امتيازشان کم تر ميشد. اسنيپ نيز هنگام امتحان ، مرتب به کار دانش آموزان سرکشي ميکرد و وقتي مي کوشيدند طرز تهيه ي معجون فراموشي را به خاطر آورند با نگاه هايش آن ها را عصبي و مضطرب مي کرد.  
 هري حداکثر تلاشش را به کار بسته بود تا به درد زخم پيشانيش اعتنا نکند زيرا پس از بازگشت از جنگل دردش لحظه اي آرام نگرفته بود. نويل گمان مي کرد بي خوابي شبانه ي هري ناشي از اضطراب امتحانات است اما در واقع هر بار که به خواب ميرفت با همان کابوس قديمي از خواب ميپريد با اين تفاوت که حالا کابوسش وحشتناکتر از قبل شده بود زيرا يک شخص شنل پوش را نيز در خواب مي ديد که از دندان هايش خون ميچکيد.  
 به نظر نميرسيد که رون و هرميون به اندازه ي هري نگران سنگ کيميا باشند. شايد به اين دليل که آن ها صحنه اي را که هري در جنگل ديده بود به چشم نديده بودند شايد نيز به اين دليل که زخم دردناکي بر روي پيشاني نداشتند. آن ها نيز مانند هري از تصور ولدمورت وحشت داشتند اما در کابوس هاي پيدرپي او را نميديدند. علاوه بر آن چنان سرگرم دوره کردن درس ها بودند که فرصتي براي فکر کردن به مقاصد و رفتار اسنيپ يا هر کس ديگري نداشتند.  
 آخرين امتحان آن ها امتحان تاريخ جادوگري بود. بعد از يک ساعت پاسخ دادن به سؤال هايي درباره ي جادوگرهاي پير و خرفتي که پاتيل هايي با همزن خودکار را  
اختراع کرده بودند آزاد و فارغ ميشدند. تا اعلام نتيجه ي امتحانات يک هفته ي بيدغدغه و آرام را در پيش رو داشتند. وقتي روح پروفسور بينز از دانش آموزان خواست که قلم هاي  
َپرشان را زمين بگذارند و کاغذهاي پوستيشان را لوله کنند، هري نيز مانند ساير دانش آموزان به شادي و هلهله پرداخت .  
 هنگامي که به سايرين مي پيوستند و وارد محوطه ي آفتابي ميشدند، هرميون گفت :  
- خيلي آسون تر از اوني که فکر ميکردم بود. اصلاً لازم نبود رمز عمليات گرگينه ها در سال          يا شورش الفريک    عقاب رو ياد بگيريم .  
 هرميون عادت داشت که بعد از هر امتحان جواب سؤال ها را مرور کند، ولي رون گفت که اين کار حالش را به هم مي زند، بنابراين سلانه سلانه به سمت درياچه رفتند و  
زير درختي نشستند. دوقلوهاي ويزلي و ليجردن شاخک هاي يک ماهي مرکب را قلقلک ميدادند که در قسمت کم عمق و گرم درياچه لميده بود. رون روي چمن ها ولو شد و با  
خوشحالي آهي کشيد و گفت :  
- ديگه از دوره کردن خبري نيست . هري، فعلاً مي توني اخم هاتو باز کني و خوشحال باشي. يه هفته ديگه معلوم ميشه چه گندي زديم ، بنابراين لزومي نداره که از حالا ناراحت باشيم .  
 هري که داشت پيشانيش را ميماليد با عصبانيت گفت :  
- کاش ميدونستم معنيش چيه ! زخم پيشونيم دائم درد ميکنه . قبلاً هم يه وقت هايي درد مي گرف ولي نه اين طور پشت سر هم .  
 هرميون پيشنهاد کرد:  
- برو پيش خانم پامفري .  
 هري گفت :  
- من که مريض نيستم . به نظر من اين يه هشداره ... يعني اين که خطر در راهه .  
 رون که از گرما کلافه شده بود و چيزي از حرف هاي او نميفهميد گفت :  
- اين قدر نگران نباش ، هري. هرميون راست ميگه . تا وقتي دامبلدور اين جاست جاي اون سنگ امنه . تازه ، ما هيچ مدرکي پيدا نکرديم که ثابت کنه اسنيپ تونسته راه مهار کردن پشمالو رو ياد بگيره . چون يه بار هم پاش آش ولاش شده ، ديگه نمياد دوباره جونشو به خطر بندازه . اگه نويل بتونه عضو تيم ملي کوييديچ انگلستان بشه ، هاگريد هم به دامبلدور خيانت مي کنه . 

   E    

هري سري تکان داد اما نميتوانست از شر اين احساس پنهاني خلاص شود که به او ميگفت کاري را فراموش کرده است . يک کار بسيار مهم . وقتي احساسش را  
توضيح داد، هرميون گفت :  
- همه ي اين چيزها مربوط به امتحان هاست . ديشب من از خواب بيدار شدم و جزوه هاي درس تغيير شکل رو خوندم . وقتي نصفشو خونده بودم ، تازه يادم افتاد که امتحانشو داديم .  
 هري اطمينان داشت که بيقراري و آشفتگياش مربوط به درس و امتحان نيست . در همان لحظه چشم هري به جغدي افتاد که در آسمان آبي پرواز ميکرد و با يادداشتي در منقارش به سمت قلعه ميرفت . هاگريد تنها کسي بود که براي او نامه ميفرستاد. هاگريد هرگز به دامبلدور خيانت نمي کرد، هاگريد هرگز به کسي نمي گفت که چه طور ميتوان پشمالو را رام کرد... هرگز... اما...  
 ناگهان هري به سرعت از جايش برخاست . رون که خوابش گرفته بود، گفت :  
- داري کجا ميري؟  
 هري که رنگش پريده بود گفت :  
- همين الآن يه چيزي به فکرم رسيد. همين حالا بايد بريم پيش هاگريد.  
 هرميون خود را به او رساند و نفس نفس زنان گفت :  
- براي چي؟  
 هري که با عجله از سراشيبي پوشيده از چمن بالا ميرفت ، گفت :  
- به نظر تو عجيب نيست ؟ هاگريد که هميشه در حسرت داشتن اژدها بوده ، اتفاقاً به يه غريبه برخورده که توي جيبش تخم اژدها داشته . وقتي حمل اژدها خلاف قانونه ، چند نفر اين اطراف با خودشون تخم اژدها دارن ؟ و از شانس خوبشون با هاگريد روبه رو ميشن ... به نظرت عجيب نيست ؟ چرا قبلاً متوجه اين موضوع نشده بودم ؟  
 رون گفت :  
- حالا مي خواي چيکار کني؟  
 هري که به سرعت از عرض محوطه به سمت جنگل ميدويد جواب او را نداد:  
 هاگريد روي يک صندلي راحتي بيرون خانه اش نشسته بد. لبه ي آستين و شلوارش را بالا زده بود و دانه هاي نخودسبز را از غلاف در ميآورد و در يک کاسه ي بزرگ  
ميريخت . با ديدن آن ها لبخندي زد و گفت :  
- سلام ، امتحاناتون تموم شد؟ وقت دارين با هم يه چيزي بخوريم ؟  
 رون گفت :  
- البته که وقت داريم .  
 اما هري جلو آمد و گفت :  
- نه ، ما عجله داريم . امده م که يه چيزي ازت بپرسم . شبي رو که نوربرتو بردي يادته ؟ اون غريبه اي که باهاش ورق بازي ميکردي، چه شکلي بود؟  
 هاگريد با حالتي عادي گفت :  
- نميدونم . آخه اون شنلشو در نياورد.  
 هاگريد به آن ها که ابروهايشان را بالا برده بودند و از تعجب مات و مبهوت مانده بودند نگاه کرد و ادامه داد:  
- اون طورهام غير عادي نبود. توي هاگزهد آدم هاي جور واجور و بامزه اي پيدا ميشن . کافه ي ده پاييني رو ميگم . شايد يارو دلال اژدها بوده ، نه ؟ من صورتشو نديدم چون کلاهشو برنداشت .  
 هري وارفت و کنار کاسه ي نخودسبز نشست و گفت :  
- هاگريد، باهاش درباره ي چه چيزهايي حرف زدي؟ درباره ي هاگوارتز هم چيزي گفتي؟  
 هاگريد که به فکر فرو رفته بود، گفت :  
- ممکنه گفته باشم ... آهان ، آره ، اون ازم پرسيد چي کاره م منم گفتم شکاربان هاگوارتزم . بعد درباره ي حيوونايي که نگه ميدارم پرسيد... منم بهش گفتم ... بهش گفتم که هميشه دلم يه اژدها ميخواسته ... بعدش ... زياد خوب يادم نيست چون پشت سر هم برام نوشيدني ميخريد... بذار ببينم ... آره ، اون وقت گفت که يه تخم اژدها داره و اگه من بخوام حاضره سر اون با هم بازي کنيم ... بعد گفت که بايد مطمئن بشه که من ميتونم بزرگش کنم ، آخه دلش نمياومد تخم اژدها رو به دست هرکسي بسپره ... منم بهش گفتم من که فلوفي رو بزرگ کرده م ، بزرگ کردن اژدها ديگه برم کاري نداره ...  
 هري که ميکوشيد صدايش آرام باشد پرسيد:  
- اون وقت ... اون وقت اون مشتاق شد که درباره ي فلوفي چيزهاي بيش تري بدونه ؟  
- خب آره ... بهش گفتم حتي توي هاگوارتزم جز فلوفي، هيچ سگ سه سر ديگه اي نيست . فلوفي يه جواهره فقط بايد بدوني چه جوري رامش کني. کافيه براش آهنگ بزني بلافاصله ميخوابه ...  
 ناگهان هاگريد وحشت زده شد و گفت :  
- نبايد اينو بهتون ميگفتم ! فراموشش کنين ! آهاي... کجا رفتين ؟  
 هري، رون و هرميون تا وقتي که به سرسراي ورودي رسيدند با هم حرف نزدند. سرسراي ورودي برخلاف محوطه ي قلعه ، سرد و تاريک به نظر ميرسيد. هري گفت :  
- بايد بريم پيش دامبلدور. هاگريد به اون غريبه گفته پشمالو چه جوري رام مي شه . اون غريبه ي شنل پوش ، يا اسنيپ بوده يا ولدمورت . خيلي راحت هاگريد رو مست کرده و به هدفش رسيده . فقط خدا کنه دامبلدور حرفمونو باور کنه . اگه بين بگذاره ، فايرنز حرفامونو تآييد ميکنه . دفتر دامبلدور کجاست ؟  
 آن ها به اطراف نگاهي انداختند، گويي به دنبال نشانه اي بودند که مسير درست را به آن ها نشان دهد. هيچ وقت کسي به آن ها نگفته بود که دامبلدور کجا زندگي  
ميکند. تا آن زمان هم نشنيده بودند که کسي را نزد او فرستاده باشند. هري گفت :  
- ما فقط بايد...  
 اما در همان زمان يک نفر از آن سوي سرسرا گفت :  
- شما سه تا اين جا چي کار ميکنين ؟  
 صداي پروفسور مک گونگال بود که چندين کتاب در دست داشت . هرميون گفت :  
- با پروفسور دامبلدور کار داريم .  
 اين حرف هرميون در نظر هري و رون بسيار شجاعانه بود. پروفسور مک گونگال حرف او را تکرار کرد و گفت :  
- با پروفسور دامبلدور کار دارين ؟  
 بعد چنان که انگار آن ها ميخواستند کار نادرستي انجام دهند گفت :  
- براي چي؟  
 هري آب دهانش را فرو داد. حالا باي چه ميگفتند؟ هري بلافاصله گفت :  
- آخه اين يه جور رازه .  
 اما فوراً از حرفش پشيمان شد، چون پره هاي بيني پروفسور مک گونگال لرزيد و با حالتي سرد و بياعتنا گفت :  
- پروفسور دامبلدور ده دقيقه پيش رفت . جغدي يه نامه ي فوري از وزارت سحر و جادو براش آورد و اونم فوراً به لندن رفت .  
 هري سراسيمه شد و گفت :  
- رفته ؟ اونم حالا؟  
- پاتر، پروفسور دامبلدور جادوگر برجسته و مهميه . وقتش بيش از اينا ارزش داره ...  
- ولي موضوعي که بايد بهش بگيم خيلي مهم تره .  
 هري بي محابا گفت :  
- ببينين پروفسور... اين موضوع مربوط به سنگ کيمياست .  
 بديهي است که پروفسور مک گونگال انتظار شنيدن هر حرفي را داشت جز اين حرف . کتاب ها از دستش روي زمين افتادند، اما او حتي آن ها را برنداشت و با کلماتي  
بريده گفت :  
- شما از کجا ميدونين ؟  
- پروفسور... من فکر ميکنم ... يعني من ميدونم .. که اسن... که يه نفر ميخواد اون سنگو بدزده . براي همين بايد با پروفسور دامبلدور صحبت کنم .  
 پروفسور مک گونگال که جا خورده بود با سوءظن به او نگاه کرد و گفت :  
- پروفسور دامبلدور فردا برميگرده . من نمي دونم شما از کجا قضيه ي اين سنگ رو فهميدين ولي در هر حال خيالتون کاملاً راحت باشه که امکان نداره کسي بتونه اونو بدزده . از اون به خوبي محافظت ميشه و جاش امنه .  
- ولي پروفسور...  
 پروفسور مک گونگال خم شد و کتاب هايش را جمع کرد و گفت :  
- پاتر، مطمئن باش که من ندانسته حرف نميزنم . حالا بهتره برگردين بيرون و از هواي آفتابي لذت ببرين .  
 اما آن ها از جايشان تکان نخوردند. هري وقتي مطمئن شد او کاملاً دور شده و ديگر صدايشان را نميشنود گفت :  
- همين امشبه . اسنيپ همين امشب وارد دريچه ميشه . اون هرچي بايد ميفهميده ، فهميده و پروفسور دامبلدور را از اين جا دور کرده . خودش اون نامه رو فرستاده . شرط ميبندم وقتي برسه اون جا مسئولين وزارت خونه از تعجب شاخ درميارن .  
 هرميون گفت :  
- حالا بايد چي کار...  
 ناگهان زبان هرميون بند آمد. هري و رون بلافاصله پشت سرشان را نگاه کردند. اسنيپ آن جا ايستاده بود. با زبان چرب و نرم گفت :  
- عصر به خير.  
 سپس به آن ها خيره شد و با لبخندي که غيرعادي به نظر ميرسيد گفت :  
- شما نبايد توي روزي به اين خوبي توي ساختمون بمونين .  
 هري بدون هيچ فکر قبلي شروع به حرف زدن کرد و گفت :  
- ما داشتيم ...  
 اسنيپ گفت :  
- بهتره حواستونو جمع کنين . اگه اين طوري پرسه بزنين همه فکر ميکنن خيالاتي دارين و ميخواين کاري بکنين . گريفندور هم که ديگه بيش از اين نميتونه امتياز از دست بده .  
درسته ؟  
 صورت هري سرخ شد. هر سه برگشتند که بيرون بروند ولي اسنيپ آن ها را صدا کرد و گفت :  
- پاتر، دارم بهت اخطار ميکنم اگه يه شب ديگه توي قلعه پرسه بزني، مطمئن باش که کاري ميکنم اخراجت کنن . خوش بگذره .  
 اسنيپ به سرعت به طرف اتاق اساتيد رفت . همين که بچه ها روي پله ي سنگي قدم گذاشتند، هري با صدايي بسيار آهسته گفت :  
- خب ديگه . بايد دست به کار بشيم . يکي از ما بايد مراقب اسنيپ باشه ... يکي بايد بيرون اتاق اساتيد وايسه و اگه اسنيپ جايي رفت تعقيبش کنه . هرميون بهتره تو اين کارو بکني .  
- چرا من ؟  
 رون گفت :  
- خب معلومه . براي اين که تو مي توني وانمود کني منتظر پروفسور فليت ويک هستي. ميتوني بگي ...  
 سپس صدايش را نازک کرد و اداي هرميون را در آورد:  
- واي، پروفسور فليت ويک ... من خيلي نگرانم ... فکر مي کنم قسمت دوم سؤال چهارده رو اشتباه نوشته م ...  
 هرميون گفت :  
- بسه ديگه ، رون !  
 اما قبول کرد که برود و مراقب اسنيپ باشد. هري گفت :  
- بهتره ما هم جلوي راهروي طبقه ي سوم باشيم . بيا بريم .  
 اما نقشه ي آن ها عملي نشد. هنوز به دري که فلوفي را از ساير قسمت هاي مدرسه جدا ميکرد نرسيده بودند که پروفسور مک گونگال دوباره آن ها را ديد و اين بار  
عصباني شد. از کوره در رفت و گفت :  
- فکر مي کنين شما بهتر از طلسم و جادوها مي تونين جلوي دزد رو بگيرين ؟ مسخره بازي کافيه ! اگه بفهمم يه بار ديگه اين طرف ها پرسه زدين پنجاه امتياز از گريفندور کم ميکنم .  
بله ويزلي از گروه خودم امتياز کم مي کنم !  
 هري و رون به سالن عمومي گريفندور رفتند. همين که هري گفت : «خوبه که حداقل هرميون ، اسنيپ رو تعقيب مي کنه .» تابلوي بانوي چاق چرخيد و باز شد و هرميون  
به سالن عمومي آمد و با ناراحتي گفت :  
- خيلي بد شد، هري. اسنيپ اومد بيرون و پرسيد اون جا چيکار دارم . منم بهش گفتم منتظر پروفسور فليت ويکم . اونم رفت دنبال فليت ويک . منم از اون جا جيم شدم و نفهميدم اسنيپ کجا رفت .  
 هري گفت :  
- اينم از اين .  
 آن دو به هري خيره شدند. رنگ چهره ي هري پريده بود و چشم هايش برق مي زد. سرانجام گفت :  
- من امشب مي رم بيرون و سعي مي کنم اولين نفري باشم که دستم به اون سنگ ميرسه .  
 رون گفت :  
- مگه ديوونه شدي !  
 هرميون گفت :  
- مگه نشنيدي پروفسور مک گونگال و اسنيپ چي گفتن ؟ نبايد بري بيرون ! اخراج مي شي !  
 هري فرياد زد:  
- خب بشم ! چرا حاليتون نيست ؟ اگه دست اسنيپ به اون سنگ برسه ولدمورت دوباره برميگرده . نشنيدين که اون براي رسيدن به هدفش چه کارهايي ميکن ؟ اگه اون برگرده ديگه هاگوارتزي باقي نميمونه که بخوام ازش اخراج بشم . اون مدرسه رو با خاک يکسان ميکنه . شايد هم اين جا رو تبديل به مدرسه ي علوم شيطاني و جادوي سياه بکنه . ديگه کسر شدن امتياز معنايي نداره . چرا متوجه نيستين ؟ فکر ميکنين اگه گريفندور قهرمان گروه ها بشه ، اون شما و خانواده تونو ول ميکنه ؟ اگه من قبل از پيدا کردن اون سنگه گير بيفتم فوقش برميگردم پيش دورسليها و منتظر ميمونم که ولدمورت بياد و منو پيدا کنه . فقط يه ذره مرگم به تأخير ميافته . من که هيچ وقت خيال ندارم به طرف جادوي سياه برم . امشب من مي رم توي اون دريچه ، بهتره شما هم سعي نکنين با حرف هاتون جلومو بگيرين چون من منصرف نمي شم . نکنه يادتون رفته ! ولدمورت پدر و مادر منو کشته .  
 آن گاه نگاه خصمانه اي به آن ها انداخت . هرميون آرام و آهسته گفت :  
- حق با توست ، هري .  
 هري گفت :  
- شنل نامرئي ميپوشم . شانس آوردم که بهم پسش دادن .  
 رون گفت :  
- يعني سه تايي زيرش جا ميشيم ؟  
- چي؟ سه تايي؟  
- پس چي خيال کردي؟ فکر کردي ما ميگذاريم تنها بري؟  
 هرميون بلافاصله گفت :  
- معلومه که نميگذاريم . فکر کردي بدون کمک ما ميتوني اون سنگ رو پيدا کني؟ بهتره من برم و يه نگاهي به کتاب هام بندازم . شايد يه چيز به درد بخوري توي اونا پيدا کنم ...  
- ولي اگه گير بيفتيم ، شما دوتا هم اخراج مي شين .  
 هرميون با قيافه اي جدي گفت :  
- نميتونن . فليت ويک به من گفت که از درسش صد و دوازده درصد امتياز گرفته م . بنابراين نميتونن منو بندازن بيرون .  
 *** 
 بعد از شام هر سه با چهره هاي مضطرب در گوشه اي از سالن عمومي دور از سايرين نشستند. اين اولين شبي بود که هري از اين بابت ناراحت نبود. هرميون به سرعت تمام جزوه هايش را مرور ميکرد و اميدوار بود يکي از آن ها همان طلسمي باشد که قرار بود آن را باطل کنند. هري و رون با هم حرف نميزدند. هر دو در فکر کاري بودند که قرار بود انجام بدهند.  
 کم کم همه ي دانش آموزان به خوابگاه خود رفتند و سالن عمومي خلوت شد. لي جردن که خميازه ميکشيد و به بدنش کش و قوس ميداد، آخرين کسي بود که از  
سالن بيرون رفت . آن گاه رون زيرلب گفت :  
- بهتره بريم شنل رو بياريم .  
 هري دوان دوان به خوابگاهشان رفت . شنل را از چمدانش بيرون آورد و چشمش به فلوتي افتاد که هاگريد در کريسمس به او هديه داده بود. از آن جا که رغبتي به آواز  
خواندن نداشت فلوت را براي رام کردن فلوفي برداشت . به سرعت از پلکان پايين رفت و دوان دوان به سالن عمومي رسيد و گفت :  
- بهتره همين جا امتحان کنيم و ببينيم هر سه تامون زير شنل جا ميشيم ... اگه بريم بيرون و فيلچ پاي يکيمونو ببينه ...  
 ناگهان کسي از گوشه ي سالن گفت :  
- دارين چي کار ميکنين ؟  
 نويل که وزغش ، تره ور را محکم نگه داشته بود که فرار نکند از پشت يکي از صندليهاي راحتي بيرون آمد. هري با دستپاچگي شنل را پشت سرش پنهان کرد و گفت :  
- هيچي، نويل ، هيچي .  
 نويل به چهره هاي خطاکار آن ها نگاه کرد و گفت :  
- باز هم ميخواين برين بيرون ؟  
 هرميون گفت :  
- نه ، نه ، نه . اصلاً نميخوايم همچين کاري بکنيم . تو چرا نرفتي بخوابي؟  
 هري به ساعت پايه دار کنار در نگاهي انداخت . بيش از اين نميتوانستند وقت را تلف کنند. ممکن بود در همان لحظه اسنيپ سرگرم خواب کردن فلوفي باشد. نويل  
گفت :  
- ديگه نبايد بيرون پرسه بزنين ، براي اين که دوباره گير ميافتين و گريفندورو توي دردسر ميندازين .  
 هري گفت :  
- تو که نميدوني. موضوع خيلي مهمه .  
 اما نويل تصميم داشت دست به کاري بزند. به سرعت جلوي حفره ي تابلو ايستاد و گفت :  
- من اجازه نمي دم اين کارو بکنين . من ... من ... جلوتون مي ايستم و باهاتون دعوا مي کن .  
 رون با عصبانيت گفت :  
- نويل احمق نشو و از جلوي حفره برو کنار...  
 نويل گفت :  
- به من نگو احمق ! ديگه بيش تر از اين نبايد خلاف کنين ! مگه خودتون نگفتين بايد جلوي بقيه بايستم !  
 رون با عصبانيت گفت :  
- چرا گفتيم ، ولي نگفتيم جلوي ما وايسا. نويل ، تو خودتم نمي دوني داري چي کار مي کني !  
 رون يک قدم جلو رفت . نويل تره ور را انداخت و مشت هايش را بالا آورد و گفت :  
- زودباش ديگه ... امتحان کن ببين ميتوني منو بزني. من آماده م !  
 هري به هرميون نگاه کرد و عاجزانه گفت :  
- يه کاري بکن !  
 هرميون يک قدم به جلو رفت و گفت :  
- نويل من خيلي خيلي متأسفم .  
 سپس چوبدستيش را به طرف نويل گرفت و فرياد زد:  
- پتريفيکوس توتالوس !  
 بازوهاي نويل به دو طرف بدنش چسبيد. پاهايش نيز به هم نزديک شدند و تمام بدنش خشک شد. همان جا که ايستاده بود تابي خورد و با صورت به زمين افتاد. مثل  
سنگ شده بود. هرميون به سويش دويد تا او را برگرداند. آرواره هاي نويل قفل شده بود و نميتوانست چيزي بگويد فقط چشم هايش بود که در حدقه تکان ميخورد و با وحشت به  
آن ها نگاه ميکرد. هري آهسته گفت :  
- چه بلايي سرش آوردي؟  
- اين طلسم قفل بدنه . متأسفم نويل !  
 هري گفت :  
- چاره اي نداشتيم نويل . الآن وقت نداريم برات توضيح بديم .  
 همگي از روي او رد شدند و به زير شنل رفتند. هري گفت :  
- خودت بعداً ميفهمي .  
 اما رهاکردن نويل بر روي زمين با آن وضعيت کار درستي به نظر نميآمد و خوش يمن نبود.  
 آن ها چنان عصبي و مضطرب بودند که هر مجسمه اي را فيلچ ميپنداشتند و با شنيدن هر صديي تصور ميکردند بدعنق به سويشان پرواز ميکند. در پايين اولين  
پلکان ، چشمشان به خانم نوريس افتاد که کمين کرده بود و پاورچين پاورچين روي پله ي بالايي جلو ميرفت . رون آهسته در گوش هري گفت :  
- بگذار يه لگد بهش بزنيم .  
 ولي هري سرش را به نشانه مخالفت تکان داد. وقتي از کنار خانم نوريس ميگذشتند با چشم هاي درشت و درخشانش به طرف آن ها نگاهي انداخت اما از جايش تکان  
نخورد.  
 پيش از رسيدن به پله هاي طبقه ي سوم با هيچ کس ديگري روبه رو نشد در آن جا بدعنق که در هوا بالا و پايين ميرفت ، سطح قالي را ناهموار ميکرد که باعث زمين  
خوردن ديگران شود. وقتي به او نزديک شدند ناگهان گفت :  
- کي اون جاست ؟  
 چشم هاي سياه شيطانياش را تنگ کرد و گفت :  
- درسته نمي بينمت ولي مي دونم اون جايي. غول بيابوني هستي يا شبح ؟ نکنه حيوون دست آموز بچه هايي !  
 ناگهان فکري به ذهن هري خطور کرد و با صداي گرفته گفت :  
- بدعنق ، بارون خون آلود براي نامرئي شدن دليل هاي خاص خودشو داره .  
 بدعنق که چيزي نمانده بود از تعجب به زمين بيفتد، فوراً به خود آمد و در نيم متري پله ها در هوا معلق ماند و با چرب زباني گفت :  
- منو ببخشين ، سرورم . آقاي بارون ، اشتباه از من بود، اشتباه کردم . آخه شما نامرئي هستين و من شما رو نديدم . بدعنق رو براي اين شوخي بيمزه ببخشين ، قربان .  
 هري خس خس کنان گفت :  
- بدعنق من اين جا کار دارم . امشب اين اطراف آفتابي نشو.  
- چشم قربان ، چشم . مطمئن باشين نميام .  
 آن گاه دوباره به هوا رفت و گفت :  
- اميدوارم کارتون با موفقيت پيش بره ، جناب بارون . من ديگه مزاحم نمي شم . سپس با عجله از آن جا رفت .  
 رون با صدايي بسيار آهسته گفت :  
- معرکه بود، هري !  
 چند لحظه بعد جلوي راهروي طبقه ي سوم بودند... اما در راهرو نيمه باز بود. هري آهسته گفت :  
- بفرماييد! اسنيپ قبل از ما رفته .  
 باز بودن در باعث شد آن ها با جديت و دقت بيش تري به انجام کاري که در پيش داشتند بينديشند. هري در زير شنل به رون و هرميون گفت :  
- اگه دلتون ميخواد برگردين با شنل برگردين ، چون من ديگه بهش احتياجي ندارم . به هيچ وجه هم سرزنشتون نمي کنم .  
 رون گفت :  
- احمق نشو!  
 هرميون گفت :  
- ما باهات ميايم .  
 هري در را هل داد و باز کرد. در با صداي جيرجيري باز شد و صداي غرشي به گوش رسيد. هر سه پوزه ي سگ در جهت خود بو مي کشيدند اما به نظر مي رسيد نمِ تواند  
آن ها را ببيند. هرميون آهسته گفت :  
- اوني که کنار پاشه چيه ؟  
 رون گفت :  
- شبيه چنگه . حتماً اسنيپ اونو گذاشته اون جا.  
 هري گفت :  
- پس معلومه وقتي موسيقي قطع بشه بلافاصله از خواب بيدار مي شه . بهتره امتحان کنيم .  
 هري فلوت هاگريد را جلوي دهانش گرفت و در آن دميد. صدايي که از فلوت خارج شد آهنگ موزوني نبود ولي بلافاصله چشم هاي سگ خواب آلود شد. هري به  
سختي نفس ميکشيد. به تدريج صداي غرش سگ قطع شد، پنجه هايش را تکان داد و زانويش خم شد. سپس روي زمين افتاد و به خواب عميقي فرو رفت . آن ها از زير شنل بيرون  
آمدند و آهسته به دريچه نزديک شدند. رون به هري گفت :  
- همين طور بزن .  
 وقتي به سگ نزديک شدند، نفس گرم و بدبوي آن را حس کردند. رون به پشت سگ نگاهي انداخت و گفت :  
- مثل اين که ميشه دريچه رو باز کنيم . هرميون ميخواي تو اول بري؟  
- نه نميخوام .  
 رون گفت :  
- باشه .  
 عزم خود را جزم کرد و با احتياط از روي سگ رد شد. خم شد و دستگيره ي دريچه را کشيد. بلافاصله دستگيره چرخيد و باز شد. هرميون با نگراني پرسيد:  
- اون تو چيه ؟  
- هيچي. تاريک تاريکه . هيچ وسيله اي براي پايين رفتن نيست . بايد بپريم .  
 هري که همچنان فلوت مينواخت دستش را به سمت رون تکان داد تا توجه او را جلب کند و بعد به خودش اشاره کرد. رون گفت :  
- تو مي خواي اول بري؟ مطمئني؟ نمي دونم عمقش چه قدره ها! فلوت رو بده به هرميون که سگه رو خواب نگه داره .  
 هري فلوت را به هرميون داد. در چند ثانيه اي که آهنگ قطع شد، سگ خرخري کرد و تکان خورد. اما همين که هرميون شروع به نواختن کرد سگ دوباره به خواب  
عميقي فرو رفت .  
 هري از روي سگ رد شد و به درون دريچه نگاهي انداخت . ته آن معلوم نبود. هري دستش را به لبه ي دريچه گرفت و درون آن آويزان شد. آن گاه سرش را بالا گرفت  
و به رون گفت :  
- اگه برام اتفاقي افتاد نميخواد بياين دنبالم . يکراست به جغددوني بريد و با هدويگ براي دامبلدور پيغام بفرستين ، باشه ؟  
- باشه .  
- پس فعلاً خداحافظ . خدا کنه ...  
 هري دستش را رها کرده بود. به سرعت در هواي سرد و مرطوب پايين رفت . پايين و پايين تر...  
 تلپ ! با صداي خفه و احمقانه اي روي جسم نرمي فرود آمد. بلند شد و نشست . هنوز چشم هايش به تاريکي عادت نکرده بود. کورمال کورمال در اطرافش به جست وجو  
پرداخت . به نظر ميرسيد روي يک گياه نشسته است . سرش را بلند کرد. لکه ي نوراني بالاي سرش که همان دريچه بود از دور به اندازه ي يک تمبر به نظر ميرسيد. هري فرياد زد:  
- همه چي رو به راهه . روي يه جاي نرم افتادم . ميتونين بپرين پايين .  
 بلافاصله رون پايين پريد و کنار هري فرود آمد و ولو شد. اولين حرفي که زد اين بود:  
- جنس اين چيه ؟  
- نميدونم . مثل اين که يه جور گياهه . شايد اينو اين جا گذاشته ن که آدم دست و پاش نشکنه . هرميون بپر پايين . زود باش !  
 صداي موسيقي قطع شد و صداي پارس سگ به گوش رسيد. اما هرميون پريده بود. او نيز در طرف ديگر هري فرود آمد و گفت :  
- به گمونم اين جا کيلومترها پايين تر از مدرسه س .  
 رون گفت :  
- چه شانسي آورديم ؟ اين جا رو نگاه کنين !  
 هرميون از جايش پريد تا با تقلا و تلاش فراوان خود را به ديوار مرطوبي برساند، زيرا همين که فرود آمده بود گياه به دور قوزک پاييش پيچيده بود. هري و رون نيز  
ندانسته در ميان ساقه هاي بلند و رونده ي گياه اسير شده بودند. هرميون پيش از آن که گياه به دور پايش محکم شود توانست خود را آزاد کند و چشمش به آن دو پسر افتاد که تلاش  
ميکردند گياه را از خود جدا کنند. اما هرچه بيش تر مي کوشيدند، گياه سريع تر و محکم تر به دورشان ميپيچيد. هرميون با حالتي آمرانه گفت :  
- تکون نخورين ... ميدونم اين چيه ... تله ي شيطانه .  
 رون که سعي ميکرد مانع پيچيدن گياه به دور گردنش شود برگشت و با عصبانيت گفت :  
- واي چه خوب شد که اسم اين گياه رو ميدونيم . چه کمک بزرگي !  
 هرميون گفت :  
- خفه شو! بگذار ببينم يادم مياد چه جوري بايد اينو از بين برد.  
 هري که در حال کلنجار رفتن با ساقه اي بود که دور سينه اش مي پيچيد، نفس نفس زنان گفت :  
- زودباش ديگه ! ديگه نميتونم نفس بکشم .  
- تله ي شيطان ، تله ي شيطان ... پروفسور اسپروت چي ميگفت : اين گياه تاريکي و رطوبتو دوست داره ...  
 هري که ديگر نزديک بود نفسش بند بيايد گفت :  
- پس آتيش درست کن .  
 هرميون که مضطرب بود دست هايش را به هم ماليد و فرياد زد:  
- باشه ، ولي اين جا که چوب نيست .  
 رون فرياد زد:  
- ديوونه شدي؟ مگه تو جادوگر نيستي؟  
- باشه ، باشه .  
 فوراً چوبدستيش را درآورد و آن را تکان داد. چيزي زيرلب گفت و از همان شعله هاي آبي رنگي که براي اسنيپ فرستاده بود، به سوي گياه روانه کرد. هري و هرميون  
در يک چشم به ه زدن متوجه شدند که گياه ديگر آن ها را محکم نگه نداشته است و کم کم در اثر نور و گرما به گوشه اي جمع ميشود. گياه آهسته از دور بدن آن ها پايين افتاد و  
آن ها توانستند خود را آزاد کنند. هري به سمت هرميون در کنار ديوار رفت ، عرقش را پاک کرد و گفت :  
- عجب شانسي آورديم که تو سرکلاس گياه شناسي حواست جمع بود.  
 رون گفت :  
- واقعاً که خيلي شانس آورديم که هري قبل از اون لحظه ي بحراني که چوب نداشتيم دست وپاشو گم نکرد و کله شو به کار انداخت .  
 هري به يک گذرگاه سنگي که تنها راه موجود بود اشاره کرد و گفت :  
- بياين بريم .  
 غير از صداي پاي آن ها تنها صداي قطره هاي آبي که از ديوار ميچکيد به گوش ميرسيد. گذرگاه سراشيبي شد و پايين رفت . هري به ياد گرينگوتز افتاد و قلبش در سينه فرو ريخت . به ياد اژدهايي افتاده بود که مي گفتند از گاوصندوق هاي بانک جادوگرها محافظت ميکند. اگر با يک اژدهاي بزرگ و بالغ روبه رو مي شدند چه ؟ تجربه ي نوربرت به اندازه ي کافي تلخ و ناگوار بود...  
 رون آهسته گفت :  
- اين صداي چيه ؟  
 هري گوشش را تيز کرد. صداي جيرينگ جيرينگ و صداي به هم خوردن بال مي آمد.  
- ممکنه يه روح باشه ؟  
- نميدونم ، ولي به نظرم شبيه صداي بال زدنه .  
- اون جلو يه چراغه . انگار يه چيزي داره تکون ميخوره .  
 همين که به انتهاي گذرگاه رسيدند، خود را در برابر يک تالار روشن خيره کننده يافتند. در زير سقف قوسي شکل تالار، پرنده هاي کوچکي پروازکنان به اين سو و آن سو  
مي رفتند و مقل جواهر ميدرخشيدند. درست در مقابلشان در آن سوي تالار، در چوبي سنگيني به چشم ميخورد. رون گفت :  
- به نظر شما اگه بخوايم از اين جا رد بشيم بهمون حمله ميکنن ؟  
 هري گفت :  
- ممکنه ... ظاهراً که زياد وحشي نيستن اما اگه همه با هم حمله کنن ... ولي چاره اي نداريم ... من مي رم .  
 هري نفس عميقي کشيد و درحال که صورتش را با دو دست پوشانده بود از عرض اتاق رد شد. هر لحظه انتظار داشت پرنده ها با منقار و پنجه هاي تيزشان حمله ور  
شوند. اما هيچ اتفاقي نيفتاد و صحيح و سالم به در چوبي رسيد. دستگيره ي در را کشيد اما در قفل بود. رون و هرميون نيز به دنبالش رفتند. همه با هم تلاش کردند در را باز کنند،  
اما باز موفق نشدند. حتي طلسم آلوهوموراي هرميون هم کارساز نشد. رون گفت :  
- حالا چيکار کنيم ؟  
 هرميون گفت :  
- فکر نمي کنم اين پرنده ها رو فقط براي قشنگي آورده باشن اين جا.  
 هر سه به پرنده هايي که بالاي سرشان اوج ميگرفتند نگاه کردند. آن ها ميدرخشيدند. ميدرخشيدند؟  
 ناگهان هري گفت :  
- اونا پرنده نيستن ... کليدن ... کليدهاي بالدار... درست نگاه کنين ! پس يعني اين که ...  
 هنگامي که هري و رون به کليدها نگاه ميکردند، هري نگاهي به اطرافشان انداخت و گفت :  
- اينا رو نگاه کنين ! جاروي پرنده ! بايد خودمون کليدشو پيدا کنيم .  
- ولي اين جا صدها کليد هست !  
 رون به دقت به سوراخ کليد نگاه کرد و گفت :  
- بايد دنبال يه کليد بزرگ قديمي بگرديم که احتمالاً مثل دستگيره ي در نقره ايه .  
 هريک سوار يکي از جاروها شدند و به پرواز درآمدند. وقتي به انبوه کليدها رسيدند، سعي کردند آن ها را در هوا بقاپند، ولي کليدهاي سحرآميز به سرعت از چنگ آن ها  
ميگريختند. گرفتن آن ها غيرممکن به نظر ميرسيد.  
 هرچه باشد هري جوان ترين بازيکن جستجوگر قرن بود. او مهارت هايي داشت که ديگران نداشتند. بعد از يک دقيقه پرواز از ميان کليدهاي بالدار رنگارنگ ، يک کليد  
بزرگ و نقره اي را ديد که بال هايش کج و معوج شده بود. انگار کسي قبلاً با خشنونت آن را گرفته بود. هري به رون و هرميون نگاه کرد و گفت :  
- اون يکيه ... اون بزرگه ... اون جا... نه ، اون طرف ... همون که بالش آبي روشنه ... که پرهاي يه طرفش چروک شده ...  
 رون با سرعت به سمت کليدي رفت که هري نشان داده بود، اما محکم به سقف خورد و نزديک بود از روي جارو سرنگون شود. هري که حتي يک لحظه از آن کليد  
کج و معوج چشم برنميداشت گفت :  
- بايد کم کم بهش نزديک بشيم و يه هو بهش حمله کنيم . تو از بالا بيا رون ... هرميون تو بمون پايين که نتونه فرار کنه ، منم سعي ميکنم بگيرمش ... آهان ... حالا!  
رون شيرجه رفت و هرميون بالا آمد، اما کليد از چنگ هر دو گريخت . هري مثل برق به دنبالش رفت . کليد به سمت ديوار رفت و هري به جلو خم شد و با صداي بلندي آن را روي ديوار گير انداخت . صداي تشويق رون و هرميون در تالار منعکس شد. همه فرود آمدند. هري که به زحمت کليد را در دستش نگه داشته بود به سمت در دويد. آن را در سوراخ کليد کرد و چرخاند.. موفق شده بودند. همين که قفل در صدايي کرد و باز شد، کليد که کج و معوج تر از قبل شده بود، پرواز کرد و رفت . هري که دستش به دستگيره ي  
در بود از آن دو پرسيد:  
- حاضرين ؟  
 آن دو با حرکت سر جواب مثبت دادند و هري در را باز کرد.  
 تالار بعدي چنان تاريک بود که نميتوانستند جايي را ببينند. اما همين که به داخل آن قدم گذاشتند همه جا غرق در نور شد و آن ها با صحنه ي شگفت آوري روبه رو  
شدند. يک صفحه ي شطرنج عظيم در برابرشان بود و آن ها پشت مهره هاي سياه ايستاده بودند. همه ي مهره ها بلندتر از آن ها بودند و به نظر ميرسيد آن ها را از سنگ سياه  
تراشيده اند. روبه رويشان در آن سوي تالار مهره هاي سفيد به چشم ميخوردند. هري، رون و هرميون قدري لرزيدند. مهره هاي سفيدرنگ صورت نداشتند. هري آهسته گفت :  
- حالا بايد چي کار کنيم ؟  
 رون گفت :  
- معلومه ديگه بايد يه دست بازي کنيم .  
 پشت مهره هاي سفيد، در ديگري به چشم ميخورد. هرميون با نگراني گفت :  
- ولي چه طوري؟  
 رون گفت :  
- مثل اين که بايد جاي مهره ها رو بگيريم .  
 رون به مهره ي اسب سياهي که شواليه اي سوار آن بود نزديک شد. همين که دستش را جلو برد که اسب را نوازش کند، اسب سنگي جاندار شد وُ سمش را به زمين  
کشيد. شواليه نيز سرش را پايين آورد و از زير نقاب کلاه خودش به رون نگاه کرد. رون پرسيد:  
- اِ... اگه بخوايم از اين جا رد بشيم بايد به شما بپيونديم ؟  
 شواليه سرش را به نشانه ي تأکيد تکان داد. رون برگشت و گفت :  
- مثل اين که بايد جاي سه تا از مهره هاي سياه رو بگيريم ... اين کار احتياج به فکر داره ...  
 رون به فکر فرو رفت و هري و هرميون ساکت ايستادند و او را نگاه کردند. سرانجام رون گفت :  
- حالا بهتون برنخوره ها... ولي شطرنج هيچ کدومتون خوب نيست .  
 هري بلافاصله گفت :  
- نه بابا، بهمون برنميخوره . فقط بهمون بگو که چيکار بايد بکنيم .  
- باشه . هري تو جاي فيل وايسا. هرميون تو هم برو پهلوي هري جاي اون رخ وايسا.  
- خودت چي؟  
- منم جاي اسب بازي مي کنم .  
 به نظر ميرسيد که مهره ها حرف هاي آن ها را شنيده اند زيرا بلافاصله يک فيل ، يک اسب و يک رخ سياه به مهره هاي سفيد پشت کردند و از صفحه ي شطرنج خارج  
شدند. هري، رون و هرميون سه خانه ي شطرنج را اشغال کردند. رون که به مقابلش خيره شده بود گفت :  
- توي بازي شطرنج هميشه مهره ي اول سفيد بازي ميکنه ... آره ... نگاه کنين ...  
 يک سرباز سفيد دوخانه جلو آمد. رون شروع به هدايت مهره هاي سياه کرد. مهره ها بي سر و صدا از او اطاعت ميکردند. زانوهاي هري ميلرزيد. اگر ميباختند چه ؟  
- هري، برو به چهارمين خونه ي اريب سمت راستت .  
 وقتي يکي از اسب هايشان را از دست دادند يکه خوردند. وزير سفيد اسب را روي زمين انداخت و از صفحه شطرنج بيرون کشيد و بعد اسب را که صورتش روي زمين  
بود به حال خود رها کرد. رون که خيلي جا خورده بود گفت :  
- نبايد ميگذاشتيم اين اتفاق بيفته . حالا راه تو باز شد که اون مهره ي فيل رو بزني. زودباش هرميون ، بزنش !  
 هربار که يکي از مهره هاي آن ها از دست ميرفت ، مهره هاي سفيد هيچ رحم و شفقتي از خود نشان نميدادند. خيلي زود انبوهي از مهره هاي سياه لنگان لنگان جلو  
رفتند و کنار ديوار جمع شدند. رون دوبار به موقع هري و هرميون را از خطر نجات داد. خودش به سرعت روي صفحه ي شطرنج حرکت ميکرد و ميکوشيد مهره هاي سفيد را بزند.  
زير لب گفت :  
- تقريباً تموم شد... بگذارين فکر کنم ... بگذارين فکر کنم ...  
 وزير سفيد چهره ي بيروحش را به سوي رون برگرداند. رون به آرامي گفت :  
- آره ، اين تنها راهيه که داريم ... اونا بايد منو بزنن که از بازي بيرون برم .  
 هري و هرميون فرياد زدند:  
- نه !  
 رون با تشر به آن ها گفت :  
- شطرنج همينه ديگه . بايد بعضي از مهره ها رو فداي مهره هاي ديگه کرد. من مي رم جلو و وزيرشون منو مي زنه . اون وقت اين فرصت براي هري پيش مياد که شاهشونو مات کنه !  
- اما آخه ...  
- ميخواي جلوي اسنيپ رو بگيري يا نه ؟  
- رون ...  
- اگه عجله نکنين ممکنه سنگه رو برداره .  
 چاره ي ديگري نداشتند. رون با چهره ي رنگ پريده اما مصمم گفت :  
- حاضرين ؟ من رفتم ... وقتي برنده شدين وقت رو تلف نکنين .  
 رون جلو رفت و وزير سفيد او را زد. با دست سنگياش محکم بر سر رون ضربه زد و او را نقش زمين کرد... هرميون جيغ کشيد ولي از جايش تکان نخورد. وزير سفيد  
رون را به گوشه اي کشاند. به نظر ميرسيد رون بيهوش شده است . هري که ميلرزيد سه خانه به سمت چپ رفت . شاه سفيد تاجش را از سر برداشت و جلوي پاي هري انداخت .  
آن ها برنده شده بودند. مهره ها تعظيم کنان راه در ديگر را برايشان باز کردند. آن ها براي آخرين بار با نااميدي نگاهي به رون انداختند و به سوي در و راهروي بعدي رفتند. هرميون  
گفت :  
- اگه اون ...  
 هري که گويي ميخواست خودش را نيز متقاعد کند گفت :  
- اون خوب م شه . حالا مرحله ي بعدي چي ميتونه باشه ؟ از تله ي شيطان که کار پروفسور اسپروت بود، رد شديم ... کليدهاي سحرآميز هم احتمالاً طلسم پروفسور فليت ويک بوده ... پروفسور مک گونگال هم احتمالاً مهره هاي شطرنج رو جادو کرده ... حالا ميمونه طلسم کوييرل و اسنيپ ...  
 آن ها به در ديگري رسيده بودند. هري آهسته گفت :  
- خب ، حاضري؟  
- بريم .  
 هري در را باز کرد. بوي متعفني به مشامشان خورد. هر دو بلافاصله گوشه ي ردايشان را بالا آوردند و جلوي بينيشان گرفتند. در چشم هايشان اشک جمع شد. در  
مقابلشان يک ترول ، بسيار بزرگ تر از ترولي که از پا درآورده بودند، روي زمين بيهوش افتاده بود و برآمدگي خون آلودي روي سرش نمايان بود. وقتي با احتياط از روي يکي از پاهاي  
عظيم ترول رد ميشدند هري گفت :  
- چه خوب شد که مجبور نيستيم با اين ترول بجنگيم . عجله کن نفسم داره بند مياد.  
 آن ها در بعدي را با فشار باز کردند. هيچ يک جرأت نداشتند به درون تالار بعدي نگاه کنند. اما در آن جا هيچ چيز وحشتناکي وجود نداشت . تنها چيزي که در مقابلشان  
ديدن ميزي بود که روي آن هفت بطري به شکل هاي متفاوت چيده شده بود. هري گفت :  
- اين طلسم اسنيپه . حالا بايد چي کار کنيم ؟  
 از آستانه ي در عبور کردند بلافاصله آتشي جلوي در ورودي در پشت سرشان زبانه کشيد. شعله هاي آتش ، بنفش رنگ و غيرعادي بودند. بلافاصله آتشي با شعله هاي  
سياه جلوي دري که در مقابلشان بود، پديدار شد. به دام افتاده بودند. هرميون کاغذي را که کنار بطريها لوله شده بود برداشت و گفت :  
- اينو ببين !  
 هري شروع به خواندن آن کرد:  
   
پشت سرت آرامش   در پيش رويت خطر  
اين را به تو بگويم   که از ما کن تو حذر  
از بين اين هفت بطري   بعداً نگي که نگفتي  
توي دو تامون آبه   يعني راستش شرابه  
سه تاي ديگهَ سم هستيم   هر چي بگي کم هستيم  
با يکي مون ميري جلو   با اون يکي عقب برو  
اّما بدون که سم ها   هيچ وقتي نيستن تنها  
توي رديف پنهونن   بدجنس و بي اينمونن  
سمت چپ شرابها   هميشه هستن تنها  
بطريهاي هر دو سر   ندارن از هم خبر  
در راه تو که پيشه   وجودشون چون نيشه  
از سمت چپ دومي   از سمت راست دومي  
ظاهران هستن دوتا   ولي نه از هم جدا  
   
 هرميون آهي کشيد و هري از ديدن لبخندي که بر چهره داشت متعجب شد. امکان نداشت هري در آن لحظه بتواند لبخند بزند. هرميون گفت :  
- عالي شد! اين جادو نيست ، منطقه . يه معماست . خيلي از جادوگرهاي بزرگ هم ، يه ذره منطق و قدرت استدلال ندارن و براي هميشه اين جا گير مي کنن .  
- درست مثل ما، نه ؟  
- معلومه که نه . هرچي که بايد بدونيم روي اين کاغذه . هفت بطري. سه تا سمي... دوتاشونم شرابه . يکي از اونا ما رو به سلامت از اين آتيش سياه رد ميکنه ، يکي ديگه مارو از آتيش بنفش رد مي کنه و عقب مي بره .  
- ولي از کجا بفهميم که کدومو بايد بخوريم ؟  
- يه لحظه صبر کن .  
 هرميون کاغذ را چندين بار خواند و شروع کرد به قدم زدن جلوي بطر ها. با خودش چيزي زمزمه ميکرد و به بطريها اشاره ميکرد. دست آخر دست هايش را به هم  
زد و گفت :  
- فهميدم ! کوچک ترين بطري ما رو از آتيش سياه رد مي کنه و به طرف اون سنگ مي بره .  
 هري نگاهي به شيشه ي کوچک انداخت و گفت :  
- اين که يه قلپ هم نمي شه . فقط براي يکيمون کافيه .  
 آن دو به هم نگاهي کردند و هري پرسيد:  
- کدوم يکي مارو از شعله هاي بنفش رد ميکنه ؟  
 هرميون به يک بطري گرد که در انتهاي سمت راست رديف بطريها بود اشاره کرد و هري ادامه داد:  
- تو اونو بخور. ولي اول گوش کن ببين چي ميگم . برگرد برو سراغ رون ... با هم سوار جاروهايي بشين که توي اتاق کليدهاي پرنده بود و با اونا از دريچه و از جلوي فلوفي رد بشين . بعد خودتونو برسونين به جغددوني و با هدويگ به يادداشت براي دامبلدور بفرستين . ما به کمکش احتياج داريم . ممکنه بتونم اسنيپ رو مدتي سرگرم کنم و از سنگ دور نگهش دارم ولي در واقع من حريفش نمي شم .  
- ولي هري اگه طرف همراهش باشه چي؟  
 هري به زخمش اشاره کرد و گفت :  
- من يه بار شانس آوردم و جون سالم به در بردم . شايد اين دفعه هم شانس بيارم .  
 لب هاي هرميون لرزيد. به سمت هري رفت و او را در آغوش گرفت .  
- هرميون !  
- هري، خودتم خوب ميدوني که جادوگر بزرگي هستي !  
 هري که خجالت کشيده بود گفت :  
- به پاي تو نميرسم !  
 هرميون که گونه هايش گل انداخته بود گفت :  
- من ؟ اون چيزهايي که آدم با تفکر يا از توي کتاب ها ياد ميگيره که زياد مهم نيستن . چيزهاي خيلي مهم تر از اينا هست مثل عشق و شجاعت ... واي هري! خيلي مواظب خودت باش !  
 هري گفت :  
- اول تو بخور. حالا ميدوني کدوم به کدومه ؟  
- البته .  
 آن گاه هرميون يک جرعه ي بزرگ از بطري گرد نوشيد و بدنش لرزيد. هري با نگراني گفت :  
- سم که نبود؟  
- نه ، ولي مثل يخه .  
- حالا قبل از اين که اثرش از بين بره ، زودتر برو  
- موفق باشي... مواظب خودت باش ...  
- برو!  
 هري نفس عميقي کشيد و کوچک ترين بطري را برداشت . در مقابل شعله هاي سياه ايستاد و گفت :  
- من اومدم !  
 آن گاه بطري کوچک را لاجرعه سر کشيد. احساس ميکرد تمام بدنش يخ بسته است . بطري را زمين گذاشت و جلو رفت . شعله هاي سياه را ميديد که بدنش را احاطه  
کرده بودند. اما حرارت آن ها را احساس نميکرد. در يک لحظه جز شعله هاي آتش و سياهي هيچ چيز ديگري نديد و بعد در آن سوي آتش و در آخرين تالار بود.  
 يک نفر پيش از او به آن جا رسيده بود... ولي اسنيپ نبود... حتي ولدمورت هم نبود.  
   

 

 
   
  
   
 او کوييرل بود.  
 هري که از ترس نفسش بند آمده بود گفت :  
- تو!  
 کوييرل لبخند زد. صورتش به هيچ وجه عصبي و مضطرب نبود. آهسته گفت :  
- بله ، من . پاتر! مي دونستم که اين جا ميبينمت .  
- ولي من فکر ميکردم ... اسنيپ ...  
 کوييرل قهقهه اي زد که به هيچ وجه به صداي لرزان و پرهراس هميشگياش شباهتي نداشت و بعد گفت :  
- سوروس ؟ آره ، بهش مياد از اين کارها بکنه . حضور اون که مثل يه خفاش بزرگ دائم از اين ور به اون ور ميرفت ، خيلي به نفع من تموم شد. تا اسنيپ بود کي ب پ.... پروفسور کوييرل ب... بيچاره شک ميکرد؟  
 هري نميتوانست باور کند. نه ، اين واقعيت نداشت . هري گفت :  
- پس چرا اسنيپ ميخواست منو بکشه ؟  
- نه ، نه ، نه . اين من بودم که ميخواستم تو رو بکشم . دوشيزه گرنجر، دوستت ، توي اون مسابقه ي کوييديچ اون قدر براي آتش زدن اسنيپ عجله داشت که به من تنه زد و منو به زمين انداخت و باعث شد ديگه نتونم مستقيم بهت نگاه کنم . اگه فقط چند ثانيه ديرتر اومده بود، تو رو از روي جارو انداخته بودم پايين . تازه ، قبل از اونم اسنيپ ورد ضد طلسمو زيرلب مي خوند وگرنه موفق ميشدم . اون جونتو نجات داد.  
- چي؟ اسنيپ جون منو نجات داد؟ 
 
 کوييرل با خونسردي گفت :  
- پس فکر کردي براي چي اصرار دشات داور مسابقه ي بعدي باشه ؟ مي خواست مطمئن باشه که من ديگه اين کارو نمِ کنم . واقعاً مسخره س ... هيچ لازم نبود خودشو به زحمت بندازه چون با حضور دامبلدور بين تماشاچيها ديگه من نم تونستم کاري بکنم . همه ي استادهاي ديگه فکر مي کردن اسنيپ ميخواد مانع بردن گريفندور بشه . اون واقعاً پيش همه وجهه ي خودشو خراب کرد... و چه کار بيهوده اي کرد چون بعد از اين همه دردسر من امشب ميخوام تو رو بکشم .  
 کوييرل بشکني زد و بلافاصله طنابي در هوا ظاهر شد. آن را محکم به دور هري پيچيد و گفت :  
- پاتر تو زيادي فضولي براي همينم بايد بميري. شب هالووين اون قدر توي مدرسه از اين ور و اون ور پرسه زدي تا بالاخه وقتي داشتم ميرفتم ببينم چي از اون سنگه مراقبت ميکنه منو ديدي .  
- تو اون تروله رو آورده بودي توي قلعه ؟  
- معلومه . سروکله زدن با ترول ها که براي من کاري نداره . ديدي چه بلايي سر اون غوله آوردم که توي تالار پشتي بود؟ متأسفانه اسنيپ به من شک کرده بود. موقعي که همه دنبال تروله ميگشتن يکراست اومد طبقه ي سوم که جلوي منو بگيره . نه ترول من تونست تو رو بکشه نه اون سگ سه سر تونست پاي اسنيپ رو بَکنه . حالا همون جا آروم بايست چون من بايد اين آينه ي جالب رو امتحان کنم .  
 تازه در آن لحظه هري متوجه شد که چه چيزي پشت کوييرل است . آينه ي نفاق انگيز بود. کوييرل که دور آينه مي چرخيد، به آن ضربه اي زد و گفت :  
- اين آينه کليد يافتن سنگه ... طلسم دامبلدور بايد هم اين جوري باشه ... ولي اون الآن لندنه ... و تا وقتي برگرده من خيلي از اين جا دور شده م ...  
 تنها کاري که از دست هري برميآمد اين بود که او را سرگرم نگه دارد تا نتواند روي آينه متمرکز شود. ناگهان اين جمله از دهانش پريد:  
- من اسنيپ و تو رو توي جنگل ديدم ...  
 کوييرل که مي خواست به پشت آينه برود و به آن نگاهي بيندازد با بياعتنايي گفت :  
- آره ، اسنيپ تا اون موقع دائم منو تعقيب ميکرد. ميخواست بفهمه تا چه حد پيش رفته م و چي دستگيرم شده . از همون اول به من شک کرد. مثلاً ميخواست منو بترسونه ولي کورخونده بود هرچي باشه سرورم ولدمورت با من بود...  
 کوييرل دوباره جلوي آينه ايستاد و با ولع به آن نگاه کرد و گفت :  
- من سنگ رو ميبينم ... دارم اونو به سرورم ولدمورت تقديم ميکنم ... ولي آخه اون کجاست ؟  
 هري تقلا مي کرد اما طناب از دور بدنش باز نمي شد. هري بايد مانع کوييرل مي شد و نميگذاشت ذهنش را روي آينه متمرکز کند. هري گفت :  
- اسنيپ خيلي از من بدش مياد.  
 کوييرل با بياعتنايي گفت :  
- آره ، بدش مياد. اِ ... تو نميدونستي که اونم با پدرت توي هاگوارتز بوده ؟ اونا مثل کارد و پنير بودن . ولي اون هيچ وقت راضي به مرگ تو نيست .  
- چند روز پيش که صداي هق هق تو رو شنيدم فکر کردم اسنيپ داره تهديدت ميکنه ...  
 ناگهان براي اولين بار آثار ترس در چهره ي کوييرل نمايان شد و گفت :  
- گاهي اوقات اطاعت از دستورات سرورم برام خيلي سخته ... چون اون يه جادوگر بزرگ و قويه در حالي که من ضعيفم .  
 هري که نفسش بند آمده بود گفت :  
- منظورت اينه که تو و اون توي کلاس بودين ؟  
 کوييرل به آرامي گفت :  
- اون همه جا همراه منه . وقتي به دور دنيا سفر ميکردم با اون آشنا شدم . اون وقت ها من يه جوون خام و احمق بودم که يه عالمه ايده هاي مسخره درباره ي خير و شر داشتم .  
جناب ولدمورت منو متوجه اشتباهم کرد و گفت که اصلاً خير و شري وجود نداره . فقط قدرت وجود داره و کساني که از به دست آوردنش عاجزند... از اون به بعد من مريدش شدم .  
البته چند بار از من نااميد شد و مجبور شد باهام سختگيري کنه .  
 ناگهان کوييرل به خود لرزيد و ادامه داد:  
- اون خطاهاي کسي رو به اين سادگي نميبخشه . وقتي نتونستم اون سنگه رو از گرينگوتز بدزدم خيلي دلخور شد... منو تنبيه کرد... و تصميم گرفت از نزديک به کارم نظارت کنه ..  
 صداي کوييرل در گوش هري ضعيف و ضعيف تر شد. به ياد روزي افتاد که به کوچه ي دياگون رفته بود... چه قدر احمق بود. او همان روز کوييرل را در مهمان خانه ي  
پاتيل درزدار ديده بود و حتي با او دست داده بود.  
 کوييرل آهسته زيرلب مي غريد و ميگفت :  
- سردرنميارم ... نکنه سنگه توي آينه ست . نکنه بايد بشکنمش .  
 فکر هري هزار راه ميرفت . با خود فکر کرد که در آن لحظه تنها آرزويش اين است که زودتر از کوييرل بتواند سنگ را پيدا کند. بنابراين اگر در آينه نگاه ميکرد خود  
را در حال پيدا کردن سنگ مي ديد و بدين ترتيب از جاي آن با خبر مي شد. اما چه طور مي توانست بدون آن که کوييرل بفهمد او چه ميکند، به آينه نزديک شود؟  
 سعي کرد بدون جلب کردن توجه کوييرل به سمت چپ بچرخد تا جلوي آينه قرار بگيرد. اما طناب دور پايش چنان محکم بود که پايش گير کرد و محکم روي زمين  
افتاد. کوييرل به او توجهي نکرد. او همچنان با خودش حرف مي زد و ميگفت :  
- آخه اين آينه چه طوري کار ميکنه ؟ سرورم کمکم کن !  
 آن گاه در برابر چشم هاي وحشت زده ي هري صدايي که به نظر ميرسيد خود کوييرل است جواب داد:  
- از پسره استفاده کن ... از پسره استفاده کن ...  
 کوييرل به طرف هري برگشت و گفت :  
- آره ... درسته ... پاتر، بيا اين جا.  
 کوييرل دست زد و بلافاصله طناب از دور بدن هري افتاد. هري آهسته از جايش برخاست . کوييرل دوباره تکرار کرد:  
- بيا اين جا. بيا به آينه نگاه کن و به من بگو چي ميبيني .  
 هري که سخت در فکر بود جلو رفت . با خود ميانديشيد: «بايد بهش دروغ بگم . بايد توي آينه نگاه کنم و بهش دروغ بگم . فقط همين !»  
 کوييرل از پشت سر به او نزديک شد. از دستارش بوي عجيبي به مشام هري رسيد. هري چشم هايش را بست و جلوي آينه ايستاد. سپس دوباره چشمش را باز کرد.  
ابتدا تصوير رنگ پريده و وحشت زده ي خودش را ديد ولي لحظه اي بعد تصويرش در آينه به او لبخند زد. دستيش را در جيبش برد و سنگ قرمز رنگي را نشان داد. بعد چشمکي زد و دوباره آن را در جيب گذاشت . درست در همان لحظههري احساس کرد جسم سنگيني داخل جيبش افتاد. هري به طريقي باورنکردني سنگ را به دست آورده بود.  
 کوييرل با بيصبري گفت :  
- خب ، چي ميبيني؟  
 هري که شهامتش را به دست آورده بود شروع کرد به دروغ بافتن و گفت :  
- خودمو مي بينم که دارم با دامبلدور دست مي دم . من ... من باعث شدم جام قهرماني گروه ها نصيب گريفندور بشه ...  
 کوييل لعن و نفرين کرد و گفت :  
- از سر را برو کنار ببينم .  
 هنگامي که هري از جلوي او کنار مي رفت سنگيني سنگ کيميا را روي ران پايش احساس ميکرد. آيا جرأت فرار کردن را داشت ؟  
 هنوز هري پنج قدم دور نشده بود که صداي زير بلندي فرياد زد:  
- دروغ مي گه ... دروغ مي گه ...  
 اما لب هاي کوييرل تکان نخورد و تازه پس از شنيدن اين کلمات گفت :  
- پاتر برگرد اين جا... راستشو بگو... توي آينه چي ديدي؟  
 همان صداي زير و بلند گفت :  
- بگذار خودم باهاش حرف بزنم ... رودررو...  
- ولي سرورم ... شما به اندازه ي کافي قوي نيستين !  
 گويي تله ي شيطان هري را به زمين دوخته بود. عضلاتش کار نميکردند. هري مثل يک مجسمه ي سنگي به کوييرل خيره شده بود که دست هايش را بالا برد و دستار را از سرش باز کرد. چه اتفاقي در شرف وقوع بود؟ دستار را به گوشه اي انداخت . سرش بدون آن دستار به طرز عجيبي کوچک بود. کوييرل همان جا که ايستاده بود دور خود چرخيد و پشتش را به هري کرد.  
 هري مي خواست فرياد بزند اما صدايش در نميآمد. درست در پشت سر او کوييرل ، وحشتناک ترين چهره اي که هري در عمرش ديده بود به او نگاه ميکرد. صورتش به  
سفيدي گچ و چشم هايش قرمز رنگ بود. به جاي سوراخ بيني دو شکاف اريب روي صورتش بود درست مانند يک مار. با صداي آهسته اي گفت :  
- هري پاتر...  
 هري ميخواست يک قدم عقب برود اما قادر به حرکت دادن پايش نبود. آن چهره گفت :  
- ميبيني چي به سرم اومده ؟ تنها چيزي که ازم مونده سايه و بخاره ... فقط موقعي مي تونم شکل و صورت داشته باشم که در بدن شخص ديگه اي شريک باشم ... ولي هميشه کساني هستن که دوست دارن من به قلب و روحشون نفوذ کنم ... اين چند وقته خون تک شاخ بهم نيرو داده ... تو کوييرل وفادارو توي جنگل ديدي که داشت به خاطر من خون ميخورد... ولي همين که دستم به اکسير حيات برسه ميتونم براي خودم يه جسم بسازم ... خب ... چرا اون سنگي رو که توي جيبته نميدي به من ؟  
 پس او ميدانست . ناگهان هري نيرويش را بازيافت و توانست عقب عقب برود. آن چهره با عصبانيت گفت :  
- احمق نشو! بهتره به من ملحق بشي و جون خودتو نجات بدي... وگرنه به سرنوشت پدر و مادرت دچار ميشي... اونا در حال التماس و لابه مردند...  
 ناگهان هري فرياد زد:  
- دروغگو!  
 کوييرل عقب عقب به سمت هري ميرفت تا ولدمورت بتواند هري را ببيند. چهره ي پليد و شيطاني به هري لبخندي زد و گفت :  
- چه رقت انگيزه ! من هميشه براي شجاعت ارزش قائل بودم ... آه بچه جون ... پد و مادرت شجاع بودن ... من اول پدرتو کشتم و او دليرانه با من جنگيد... ولي مادرت نبايد ميمرد...  
اما سعي کرد از تو محافظت کنه ... خب ديگه ، اگه نميخواي ارزش کار اونو از بين ببري اون سنگو بده به من ...  
- محاله !  
 هري به سرعت به سمت در مشتعل رفت ، اما ولدمورت بلافاصله فرياد زد:  
- بگيرش !  
 لحظه اي بعد هري دست کوييرل را بر مچش احساس کرد. بلافاصله زخم پيشانيش به سوزش وحشتناکي افتاد. هري احساس ميکرد سرش هر لحظه به دو نيم  
ميشود. فريادي زد و با تمام نيرويش سعي کرد دستش را آزاد کند. اما در کمال تعجب کوييرل او را رها کرد. سوزش سرش کاهش يافت ... سراسيمه به اطراف نگاه کرد و چشمش  
به کوييرل افتاد. از درد خم شده بود و به انگشت هايش نگاه مي کرد که جلوي چشمش تاول هايي بر رويشان پديدار مي شد. ولدمورت دوباره فرياد زد:  
- جلوشو بگير، بگيرش !  
 کوييرل جستي زد و هري را نقش زمين کرد، سپس روي سينه اش نشست و دست هايش را دور گردن او حلقه کرد... زخم هري چنان تير ميکشيد که نميتوانست  
چيزي ببيند... با اين حال هنوز صداي کوييرل را ميشنيد که از درد زوزه ميکشيد و گفت :  
- سرورم ... نميتونم نگهش دارم ... دستام ! دستام !  
 کوييرل که هنوز روي شکم هري نشسته بود، گردن او را رها کرد و با چشم هاي حيرت زده به کف دست هايش نگريست . چشم هري به دست هاي قرمز و ملتهب و  
براق کوييرل افتاد که به نظر ميرسيد سوخته و پوستشان رفته است . ولدمورت جيغ کشيد و گفت :  
- احمق بکشش ديگه ... کارو تموم کن .  
 کوييرل دستش را بالا آورد که از يک نفرين کشنده و مهلک استفاده کند ولي هري ناخودآگاه دستش را بالا آورد و به صورت او چنگ زد...  
- آي... آي... آي ...  
 کوييرل غلتي زد و از روي او کنار رفت . وقتي صورت او نيز تاول زد، هري فهميد که کوييرل نميتواند پوست تن هري را لمس کند زيرا درد شديدي مانع او ميشود.  
تنها کاري که مي توانست بکند اين بود که با نگه داشتن دستش روي بدن کوييرل ، نگذارد نفرينش را عملي کند.  
 هري جستي زد و از جايش بلند شد. دست کوييرل را گرفت و محکم فشار داد. کوييرل از درد فرياد زد و سعي کرد او را از خود جدا کند... درد پيشاني هري دوباره شدت  
ميگرفت ... نميتوانست درست جايي را ببيند... صداي فرياد کوييرل را مي شنيد و نعره ي ولدمورت را که ميگفت :  
- بکشش ... بکشش !  
 صداهاي ديگري را که شايد به نظرش مي آمد نيز مي شنيد که فرياد ميزدند:  
- هري! هري !  
 دست کوييرل از دستش جدا شد و فهميد که همه چيز از دست رفته است . همه جا تاريک شده بود، تاريک ... تاريک تر...  
 *** 
 شيء طلايي رنگي درست بالاي سرش ميدرخشيد. گوي زرين ! مي خواست آن را بگيرد اما دست هايش سنگين و بيحس بودند.  
 هري پلک زد اما به جاي گوي زرين يک عينک ديد. چه عجيب !  
 دوباره پلک زد. صورت خندان آلبوس دامبلدور در برابر چشم هايش روشن و شفاف شد. دامبلدور گفت :  
- شب به خير، هري !  
 هري به او خيره شد. آن گاه همه چيز را به خاطر آورد و گفت :  
- آقا... اون سنگه .. دست کوييرله ! اون سنگو برداشته ! آقا عجله کنين ...  
- آروم باش پسرم ! تو هنوز نميدوني چه خبر شده . سنگ کيميا دست کوييرل نيست .  
- پس دست کيه ؟ آقا من خودم ...  
- هري خواهش مي کنم آروم باش وگرنه خانم پامفري منو بيرون مي کنه .  
 هري آب دهانش را قورت داد و به اطرافش نگاه کرد. متوجه شد که در دمانگاه قلعه است . روي تختي با ملافه هاي نخي سفيد دراز کشيده بود. روي ميز کنار تختش  
کوهي از شکلات به چشم مي خورد که به نظر مي رسيد نصف شکلات هاي يک فروشگاه شکلات فروشي است . دامبلدور گفت :  
- اينا هداياي دوست ها و طرفداراته . همه ي اتفاق هايي که بين تو و کوييرل اون پايين توي دخمه ها پيش امد رازي بود که برملا شد و طبيعتاً همه ي مدرسه از ماجرا باخبرند. آقايان فرد و جرج ويزلي لطف کردن و يه صندلي توالت برات فرستادن چون فکر ميکردن با اين کار تو رو خوشحال ميکنن . اما خانم پامفري که فکر ميکرد ممکنه اون صندلي زياد تميز و بهداشتي نباشه اونو توقيف کرد.  
- چند وقته که من اين جام ؟  
- سه روزه . آقاي رونالد ويزلي و دوشيزه گرنجر خيلي نگرانت بودن . حالا اگه بفهمن به هوش اومدي خيالشون راحت مي شه .  
- ولي آقا اون سنگه ...  
- ببين هري تو اصلاً نبايد ناراحت و مضطرب باشي ... باشه بگذار برات تعريف کنم . کوييرل نتونست اونو ازت بگيره . من به موقع رسيدم و جلوشو گرفتم . ولي اينو بدون که تک وتنها خيلي خوب تونستي از پس اين کار بربياي .  
- جغد هرميون به دستتون رسيد؟  
- ما توي آسمون به هم رسيديم . همين که به لندن رسيدم فهميدم که بايد خودمو به همون جايي برسونم که قبلاً بودم . خلاصه برگشتم و درست به موقع کوييرل رو از روي تو کنار کشيدم ...  
- پس شما بودين !  
- ميترسيدم دير برسم .  
- ديگه داشت دير مي شد. من بيش تر از اون نمي تونستم سنگ رو از کوييرل دور نگه دارم .  
- سنگ چيه ، پسرم ، خودتو. اين کارها نزديک بود خودتو به کشتن بده . يه لحظه فکر کردم کار از کار گذشته . حالا ميرسيم به سنگ کيميا... سنگ کيميا نابود شده .  
 هري که گيج شده بود گفت :  
- نابود شده ؟ ولي دوستتون ... نيکلاس فلامل ...  
 دامبلدور که برق شادي در چشمانش ميدرخشيد گفت :  
- اِ... تو نيکلاس رو ميشناسي ؟ واقعاً که کارتو درست انجام دادي. راستش من و نيکلاس با هم صحبت کرديم و به اين نتيجه رسيديم که اين طوري خيلي بهتره .  
- اما اين طوري او و همسرش ميميرند، درسته ؟  
- اونا به اندازه ي کافي اکسير حيات ذخيره کرده ن که بتونن کارهاشونو سر و سامون بدن ... ولي درست گفتي... اونا ميميرن .  
 دامبلدور با ديدن چهره ي متعجب هري لبخند زد و گفت :  
- براي پسري به سن و سال تو اين خيلي عجيبه ، ولي براي نيکلاس و همسرش درست مثل اينه که بعد از يه روز طولاني و خسته کننده به خواب برن . در هر حال براي يک انسان فرهيخته مرگ يه ماجراي عظيم ديگه س . مي دوني، سنگ کيميا چندان هم چيز خارق العاده اي نبود. سنگ کيميا هر قدر ثروت و عمر که بخواي بهت مي ده ... همون چيزي که مردم براش سر و دست ميشکنن ... ولي مشکل اينه که همه ي انسان ها مهارت خاصي در به دست آوردن چيزهايي دارند که به ضررشونه .  
 هري که همچنان روي تخت دراز کشيده بود، چيزي براي گفتن نداشت . دامبلدور لبخند زد. هري گفت :  
- ببخشين آقا؟ من داشتم به اين فکر ميکردم که ... حتي اگه هم سنگ کيميا نابود شده باشه ... ولد... منظورم طرفه ...  
- هري، بهش بگو ولدمورت . هميشه اسم کامل و درست هر چيزي رو انتخاب کن . ترسيدن از اسم هر چيزي ترس از خود اون چيز رو تشديد مي کنه .  
- چشم آقا... ولدمورت ميخواد هرجور شده برگرده ، درسته ؟ منظورم اينه که اون نرفته ، نه ؟  
- نه ، هري. اون نرفته . هنوز يه جايي اون بيرونه . شايد دنبال کسي ميگرده که بتونه در جسمش شريک بشه ... در واقع اون زنده نيست که بشه کشتش ... اون کوييرل رو به کشتن داد. اون به طرفداراشم رحم نميکنه . درست مثل دشمناش باهاشون رفتار ميکنه . با اين همه ، هري، همون طور که تو به قدرت رسيدن اونو به تأخير انداختي کسان ديگري هم پيدا مي شن که آمادگي لازمو دارن و در جنگي که تصور ميکنن شکست خواهند خورد شرکت ميکنن و دوباره بازگشت اونو به تأخير ميندازن ... اگه اين بار بارها و بارها تکرار بشه اون هيچ وقت نميتونه به قدرت برسه .  
 هري سرش را به نشانه ي تصديق حرف او تکان داد ولي بلافاصله منصرف شد زيرا سردردش را تشديد ميکرد. بعد گفت :  
- آقا چند تا چيز ديگر هست که ميخوام بدونم . البته اگه اشکالي نداره ... ميخوام حقيقت رو بدونم ...  
 دامبلدور آهي کشيد و گفت :  
- حقيقت ! حقيقت هم زيباست ، هم وحشتناکه ... براي همين وقتي آدم با حقيقت سروکار داره بايد خيلي احتياط کنه . من جواب سؤال هاتو مي دم مگه اين که دليل موجهي براي جواب ندادن داشته باشم که در اون صورت اميدوارم منو ببخشي، چون نميتونم و نبايد دروغ بگم .  
- ممنونم ... ولدمورت گفت مادرمو فقط براي اين کشته که نميگذاشته ولدمورت منو بکشه . ولي مي خوام بدونم چرا ولدمورت ميخواسته منو بکشه ؟  
 دامبلدور آه عميقي کشيد و گفت :  
- افسوس که نميتونم جواب اولين سؤالتو بدم . امروز و الآن نميتونم . يه روزي خودت علتشو ميفهمي... ديگه فکرتو با اين موضوع مشغول نکن ، هري، وقتي بزرگ تر بشي...  
ميدونم که شنيدنش اصلاً خوشايند نيست ... هر وقت که آمادگي لازمو داشته باشي خودت ميفهمي .  
 هري ميدانست که اصرار کردن بيفايده است بنابراين پرسيد:  
- چرا کوييرل نميتونست به من دست بزنه ؟  
- مادرت براي نجات دادن تو کشته شد. اگه توي دنيا يه چيز باشه که ولدمورت از درکش عاجز باشه اون عشقه . اون نفهميد که عشقي مثل عشق مادر تو اون قدر قدرتمنده که اثر خودشو باقي م گذاره . منظورم اثر زخم نيست ، منظورم يه نشونه ي نامرئيه . اگر کسي به آدم عشق بورزه حتي بعد از مرگشم به آدم مصونيت و ايمني ميده . اثر عشق مادرت در پوست تو نهفته . به همين دليل کوييرل که لبريز از نفرت و حرص و طمع بود و روحشو با ولدمورت شريک شده بود، نميتونست تو رو لمس کنه . براي اون لمس کردن کسي که نشانه ي مهرآميزي داره آميخته به درد و رنج زيادي بود.  
 در اين لحظه دامبلدور به پرنده اي جلب شد که لب پنجره نشسته بود. هري از اين فرصت استفاده کرد و توانست با ملافه اشک هايش را پاک کند. وقتي دوباره توانايي  
صحبت کردن را پيدا کرد گفت :  
- اون شنل نامرئي... شما ميدونين کي اونو برام فرستاده ؟  
- آه ... راستش پدرت اونو به دست من سپرده بود و من فکر کردم ممکنه ازش خوشت بياد.  
 چشم هاي دامبلدور برقي زد و گفت :  
- چيز به درد بخوريه ... اون موقع ها که پدرت اين جا بود فقط براي رفتن به آشپزخونه ها ازش استفاده مي کرد.  
- راستي، يه چيز ديگه ...  
- خب ، بپرس .  
- کوييرل گفت که اسنيپ ...  
- هري، پروفسور اسنيپ !  
- بله همون ... کوييرل گفت که اون از من بدش مياد چون از پدرم هم متنفر بوده . اين درسته ؟  
- خب ، اون دوتا از هم متنفر بودن ... مثل تو و آقاي مالفوي... خلاصه يه بار پدرت کاري کرد که براي اسنيپ قابل بخشش نبود.  
- چي کار کرد؟  
- اون جون اسنيپ رو نجات داد.  
- چي؟  
 دامبلدور چنان که گويي تصاويري در ذهنش جان گرفته است گفت :  
- آره ... خيلي مسخره است . آدم ها چه فکرهايي که نميکنن ، نه ؟ پروفسور اسنيپ قدرت تحمل اين بار رو نداشت ... نميخواست به پدرت مديون باشه ... به گمونم همه ي تلاشي که امسال براي نجات جون تو کرد براي اين بود که مي خواست با پدرت بيحساب بشه . حالا ديگه مي تونه با خيال راحت همون نفرت قبليشو نسبت به خاطرات پدرت داشته باشه .  
 هري سعي ميکرد اين موضوع را درک کند اما اين کار باعث ميشد به مغزش فشار بيايد، به همين دليل از فکر آن درآمد و گفت :  
- آقا يه چيز ديگه هم هست ...  
- اين ديگه آخريه ؟  
- من چطوري تونستم سنگو از آينه در بيارم ؟  
- خوشحالم که اينو ميپرسي. اين يکي از فکرهاي بکر من بود که پيام مهمي داره ولي فقط بين من و تو باقي ميمونه . ببين فقط کسي ميتونست اون سنگ رو پيدا کنه که فقط ميخواست پيداش کنه و قصد استفاده کردن از اونو نداشت . ديگران فقط ميتونستن تصوير خودشونو ببينن که در حال ساختن طلا يا خوردن اکسير حيات بودن . بعضي وقت ها خودم هم از فکرهاي بکر خودم تعجب ميکنم ... خب ديگه هرچي پرسيدي کافيه . پيشنهاد ميکنم يه ذره از اين شکلات ها بخوري. ولي... اينا رو ببين ، دونه هاي برتيبات با طعم همه چيز! اون وقت ها که جوون بودم يه بار بدشانسي آوردم و يکي از اين دونه ها خوردم که مزه ي استفراغ مي داد. از اون به بعد ديگه از اينا بدم اومد... ولي به گمونم يه دونه از اين تافيهاي خوشمزه ضرري نداره ، نه ؟  
 دامبلدور لبخندي زد و يک دانه ي برتي بات قهوه اي را در دهانش گذاشت . بلافاصله نفسش بند آمد و گفت : 
 
- اَه ... مزه ي چرک گوش مي داد!  
 *** 
 خانم پامفري، مسئول درمانگاه زن خوب و مهربان و در عين حال سخت گيري بود. هري ملتمسانه گفت :  
- فقط پنج دقيقه !  
- اصلاً نمي شه .  
- پس چرا به پروفسور دامبلدور اجازه دادين بياد...  
- خب اون رئيس اين جاست و موضوع فرق ميکنه . تو احتياج به استراحت داري .  
- دارم استراحت ميکنم ديگه ! ببينين اين جا خوابيده م . خانم پامفري خواهش ميکنم ...  
- باشه ، ولي فقط پنج دقيقه !  
 خانم پامفري به رون و هرميون اجازه داد که نزد هري بيايند. هرميون با خوشحالي گفت :  
- هري! ما مطمئن بوديم که تو موفق ميشي... ولي دامبلدور خيلي نگران بود.  
 رون گفت :  
- همه ي بچه ها دارن راجع به تو حرف ميزنن . بگو ببينم واقعاً چه اتفاقي افتاده ؟  
 آن لحظه يکي از لحظات نادري بود که واقعيت خيلي بيش تر از شايعات بياساس ، مايه ي حيرت و شگفتي ميشد. هري همه چيز را موبه مو برايشان نقل کرد. کوييرل ،  
آينه ، سنگ کيميا و ولدمورت . رون و هرميون شنونده ي خوبي بودند و دائم ابراز احساسات  يکردند. وقتي هري گفت که زير دستار کوييرل چه بود هرميون جيغ بلندي کشيد.  
سرانجام رون گفت :  
- پس سنگه از بين رفته ؟ حالا فلامل ميميره ؟  
- آره ديگه ... ولي دامبلدور گفت که ... چي مي گفت ؟ آهان ، مي گفت که براي يه آدم فرهيخته مرگ يه ماجراجويي ديگه س .  
 رون که از ديوانگي قهرمان روياهايش شگفت زده شده بود گفت :  
- من هميشه ميگفتم اون خل و چله .  
 هري گفت :  
- خب ، شما دو تا چي کار کردين ؟  
 هرميون گفت :  
- من صحيح و سالم از آتيش رد شدم . رفتم و رون رو به هوش آوردم ... که البته کمي طول کشيد. ميخواستيم فوراً خودمونو به جغددوني برسونيم که توي سرسراي ورودي دامبلدور رو ديديم . خودش همه چيز رو ميدونست ، فقط به ما گفت : «هري رفته دنبالش ، نه ؟» بعد با عجله به راهروي طبقه ي سوم رفت .  
 رون گفت :  
- به نظرت نمياد که خود دامبلدور ميخواسته تو وارد اين ماجرا بشي؟ آخه خودش شنل نامرئي رو برات فرستاد.  
 هرميون گفت :  
- اگه اين طور باشه ... منظورم اينه که ... اين کار خيلي زشت و وحشتناک بود... ممکن بود تو کشته بشي .  
 هري که به فکر فرو رفته بود گفت :  
- نه بابا. دامبلدور آدم عجيبيه . به نظر من اون ميخواسته يه جوري به من فرصت بده . ميدونين ، به نظر من اون کمابيش از ه ه ي اتفاق هايي که اين جا ميافته خبر داره . من حدس ميزنم که اون ميدونسته ما چه خيالي داريم و به جاي اين که مانع ما بشه ، با ياد دادن چيزهايي که بايد ميدونستيم کمکمون کرده . پيدا کردن اون آينه اتفاقي نبوده . شايد اون پيش خودش فکر کرده که من استحقاق رويارويي با ولدمورت رو دارم .  
 رون با غرور خاصي گفت :  
- دامبلدور بيخود کرده ! هري، گوش کن ببين چي ميگم . هر طور شده بايد فردا توي جشن آخر سال شرکت کني. البته از الآن معلومه که اسليترين جام قهرماني رو ميبره ... آخه گريفندور توي آخرين مسابقه ي کوييديچ سخت شکست خورد... بدون تو ريون کلاو بدجوري شکستمون داد.... ولي از همه ي اينا که بگذريم غذاهاي جشن حرف نداره .  
 در همان لحظه خانم پامفري با عجله آمد و با قيافه اي جدي گفت :  
- تقريباً يک ربعه که اين جايين . ديگه بهتره بريد بيرون .  
 *** 
 فرداي آن روز هري پس از يک خواب خوب و طولاني احساس ميکرد قواي خود را بازيافته است . وقتي خانم پامفري جعبه هاي شکلات را مرتب ميکرد هري گفت :  
- من مي خوام به جشن برم ، ميتونم ديگه ، نه ؟  
 خانم پامفري با ناراحتي گفت :  
- پروفسور دامبلدور اجازه داده که به جشن بري .  
 از حالت قيافه ي خانم پامفري کاملاً مشخص بود که فکر ميکند دامبلدور متوجه خطرهاي احتمالي نيست . او ادامه داد:  
- راستي يه ملاقاتي ديگه داري .  
- چه خوب ! کي اومده ؟  
 در همان لحظه هاگريد پاورچين پاورچين وارد اتاق شد. او هميشه در ساختمان قلعه به همين صورت راه مي رفت زيرا به نظر مي رسيد آن قدر بزرگ است که در ساختمان  
جا  نميشود. هاگريد کنار هري نشست و ناگهان بغضش ترکيد و گفت :  
- همه ش ... تقصير... من ... بود... من به اون پست فطرت پليد گفتم که چه جوري ميشه فلوفي رو رام کرد! من بهش گفتم ! همين يکي رو نميدونست که اونم من بهش گفتم ! اگه کشته مي شدي چي؟ همه ش براي يه تخم اژدها! من ديگه هيچ وقت مشروب نميخورم ! بايد منو اخراج مي کردن و مجبورم مي کردن مثل مشنگ ها زندگي کنم !  
- هاگريد!  
 هري از ديدن هاگريد که از پشيماني مي لرزيد و اشک هايش از لابه لاي ريشش سرازير ميشد، متعجب شد و گفت :  
- هاگريد! اون بالاخره يه جوري راهشو پيدا ميکرد. مگه ولدمورت رو نميشناسي! حتي اگه تو هم نگفته بودي اون يه جوري راهشو پيدا مي کرد.  
 هاگريد که هق هق ميکرد گفت «  
- آخه ممکن بود تو کشته بشي! در ضمن اسم اونو به زبون نيار!  
 هري با صداي بلند فرياد زد:  
- ولدمورت !  
 هاگريد چنان متعجب شد که گريه اش را قطع کرد. هري گفت :  
- هاگريد من خودم اونو ديدم و از اين به بعد اسمشو ميگم . تو رو خدا خودتو ناراحت نکن ! ما نگذاشتيم اون سنگ به دستشون برسه . حالا هم که ديگه اون سنگ نابود شده و اون نميتونه ازش استفاده کنه . يه قورباغه ي شکلاتي بخور. يه خروار شکلات دارم .  
 هاگريد با پشت دستش بينياش را پاک کرد و گفت :  
- راستي، نزديک بود يادم بره ... برات يه هديه آورده م .  
 هري با نگراني گفت :  
- اميدوارم از اون ساندويچ هاي اون دفعه اي نباشه .  
 بالاخره هاگريد خنديد و گفت :  
- نه از اونا نيس . دامبلدور ديروز بهم مرخصي داد و من تونستم اينو برات دُرُس کنم . حقش بود که منو اخراج کنه ... بگذريم ... اينو واسه ت آورده م .  
 به نظر ميآمد هديه ي هاگريد يک کتاب نفيس با جلد چرمي اعلا باشد. هري با کنج کاوي آن را باز کرد. داخل آن پر از عکس هاي سحرآميز بود. عکس هاي پدر و  
مادرش در تمام صفحات آن به او لبخند مي زدند و برايش دست تکان ميدادند. هاگريد گفت :  
- براي جمع کردن اين عکس ها به همه ي دوستانه پدر و مادرت جغد فرستادم ... آخه تو هيچ عکسي از اونا نداشتي... خوشت مياد؟  
 زبان هري بند آمده بود ولي هاگريد با مشاهده ي چهره ي او جوابش را گرفت . آن شب هري به تنهايي براي شرکت در جشن آخر سال به طبقه ي پايين رفت . خانم پامفري که مرتب غرولند ميکرد. اصرار داشت براي آخرين بار او را معاينه کند و او را معطل کرد به همين دليل وقتي به سرسراي بزرگ رسيد همه ي دانش آموزان در آن جا جمع بودند. به افتخار گروه اسليترين که براي هفتمين بار پيدرپي قهرمان گروه ها شده بود، سرسراي بزرگ را با رنگ هاي اين گروه يعني سبز و نقره اي تزئين کرده بودند. پشت ميز اساتيد پارچه ي بزرگي نصب کرده بودند که بر روي آن مار گروه اسليترين خودنمايي مي کرد.  
 همين که هري وارد سرسراي بزرگ شد همه ناگهان ساکت شدند و بعد همه با هم درباره ي او صحبت کردند. او کنار رون و هرميون پشت ميز گريفندور نشست و سعي  
کرد به کساني که ايستاده بودند تا او را بهتر ببينند توجهي نکند.  
 خوشبختانه چند لحظه بعد دامبلدور از راه رسيد و همهمه ي دانش آموزان فروکش کرد. دامبلدور با خوشحالي گفت :  
- قبل از اين که مشغول خوردن غذاهاي رنگ و وارنگ و خوشمزه ي جشن بشين ، مجبورم ازتون خواهش کنم که چند دقيقه به حرف هاي يه پيرمرد خرفت گوش کنين . خب يه سال ديگه گذشت ! ولي عجب سالي بود! خوشبختانه کله هاتون پرتر از قبل شده ... حالا تمام تابستون فرصت دارين که به کله تون سروسامون بدين و براي سال ديگه قشنگ آماده ش کنين . خب ، مثل اين که حالا بايد جام قهرماني گروه ها رو به گروه برنده بديم . امتياز تيم ها به اين شرحه : مقام چهارم ، گروه گريفندور با سيصد و دوازده امتياز. مقام سوم ، گروه هافل پاف با سيصد و پنجاه و دو امتياز. گروه ريون کلاو با چهارصد و بيست امتياز و گروه اسليترين با چهارصد و هفتاد و دو امتياز.  
 فرياد شادي و هلهله ي دانش آموزان اسليترين بلند شد. هري دراکو مالفوي را ميديد که از خوشحالي جام نوشابه اش را به ميز ميکوبيد. صحنه ي نفرت انگيزي بود.  
دامبلدور گفت :  
- بله ، بله ، آفرين بر اسليترين ! با اين حال حوادث چند روز گذشته رو نبايد فراموش کنيم و بايد اونارو در نظر داشته باشيم .  
 همه ساکت شدند و لبخند گروه اسليترين بر لب هايشان خشک شد. دامبلدور گفت :  
- اِِهم ! بايد در اين آخرين لحظات به چند نفر امتياز بدم . بگذارين ببينم . بله ... اول از همه به آقاي رونالد ويزلي ...  
 صورت رون مثل يک تربچه ي خال دار سرخ شد. دامبلدور ادامه داد:  
- ... براي بهترين بازي شطرنجي که تا به حال در هاگوارتز انجام شده . من به گريفندور پنجاه امتياز تقديم مي کنم .  
 صداي فرياد شادي دانش آموزان گريفندور نزديک بود سقف سحرآميز سرسرا را از جا بکند. ستاره هاي سحرآميز نيز گويي در هياهو و هلهله ي شادي به لرزه درآمده  
بودند. پرسي با صداي بلند به ساير دانش آموزان ارشد ميگفت :  
- بردار منه ! برادر کوچيکم ! اون تونست از سد مهره هاي عظيم شطرنج پروفسور مک گونگال بگذره !  
 وقتي دوباره سکوت برقرار شد، دامبلدور ادامه داد:  
- دومين نفر دوشيزه گرنجره ... که براي برخورد منطقي و غلبه بر آتش ، پنجاه امتياز نصيب گريفندور مي کنه .  
 هرميون صورتش را با دست هايش پوشاند. هري مطمئن بود که هرميون گريه ميکند. تمام دانش آموزان گريفندور از کسب صد امتياز اضافي گيج و مبهوت شده بودند.  
دامبلدور گفت :  
- و سومين نفر آقاي هري پاتره ...  
 سکوت سنگيني بر فضا حکم فرما شد. دامبلدور گفت :  
- که براي شهامت فوق العاده و جسارت بي اندازه ش شصت امتياز به امتيازهاي گريفندور اضافه مي شه .  
 بار ديگر صداي فريادهاي شادي در فضاي سرسرا پيچيد. دانش آموزاني که ميتوانستند همزان با فرياد زدن ، جمع و تفريق نيز بکنند، متوجه شدند که جمع امتيازهاي گريفندور به چهارصد و هفتاد و دو رسيده و درست به اندازه ي امتياز گروه اسليترين است . اگر دامبلدور به هري يک امتياز ديگر داده بود، جام قهرماني گروه ها نصيب گريفندور مي شد!  
 دامبلدور دستش را بالا برد و دوباره سکوت بر سرسرا حاکم شد. او لبخندي زد و گفت :  
- شهامت انواع مختلف داره . همون طور که مقابله با دشمن نيازمند شهامته ، حمايت از دوستان هم به شهامت نياز داره . به همين دليل من ده امتياز به آقاي نويل لانگ باتم اهدا مي کنم .  
 غوغا و هياهويي که سر ميز گريفندور بر پا شد چنان بلند بود که اگر کسي بيرون سرسرا ايستاده بود تصور ميکرد در سرسرا انفجاري رخ داده است . هري، رون و هرميون برخاستند و شروع به فرياد زدن کردند. نويل نيز که از تعجب رنگ به چهره نداشت ناگهان درميان کساني که او را در آغوش ميکشيدند ناپديد شد. نويل پيش از آن حتي يک امتياز هم نصيب گريفندور نکرده بود. هري که همچنان از خوشحالي فرياد ميکشيد با آرنجش آهسته به پهلوي رون زد و به مالفوي اشاره کرد. مالفوي چنان گيج و آشفته بود  
که انگار با طلسم قفل بدن او را جادو کرده بودند. دامبلدور در ميان هلهله و تشويق دانش آموزان گفت :  
- و معنيش اينه که ... بايد کمي دکوراسيون اين جا رو تغيير بديم .  
 حتي دانش آموزان ريون کلاو و هافل پاف هم از شکست اسليترين خوشحال بودند و شادماني ميکردند. دامبلدور دست هايش را به هم زد. در يک چشم به هم زدن پرده هاي سبز به رنگ قرمز درآمدند و رنگ هاي نقره اي تبديل به رنگ زرد و طلايي شدند. مار بزرگ و عظيم الجثه ي اسليترين ناپديد شد و شير غول پيکر گريفندور جاي آن را گرفت . اسنيپ که لبخند زورکي و زشتي بر لب داشت با پروفسور مک گونگال دست داد و همين که چشمش به هري افتاد هري فهميد که احساس اسنيپ نسبت به او هيچ تغييري نکرده است . اما اين موضوع اصلاً مايه ي نگرانياش نشد. سال آينده همه چيز به حالت عادي يا دست کم به همان وضع قبلي در مي آمد.  
 آن شب بهترين شب زندگي هري بود. حتي از شب پيروزي در مسابقه ي کوييديچ يا شب کريسمس يا حتي از شب پيروزي در مسابقه ي کوييديچ يا شب کريسمس يا  
حتي از شبي که ترول را از پا درآوردند نيز بهتر بود... آن شب براي او شبي فراموش نشدني بود.  
 *** 
 هري تقريباً نتايج امتحانات را از ياد برده بود اما سرانجام نتايج را اعلام کردند. هري و رون وقتي فهميدند با نمرات خوبي قبول شده اند خيلي تعجب کردند. هرميون آن سال شاگرد اول شد. حتي نويل نيز در امتحانات موفق شد اما به سختي. نمره ي خوب درس گياه شناسي او، نمره ي بد درس معجون ها را جبران کرده بود. آن ها اميدوار بودند گويل که هم احمق بود هم بدجنس از مدرسه اخراج شود اما او نيز قبول شده بود. جاي تأسف بود اما به گفته ي رون هيچ کس نميتوانست صاحب همه چيز با هم باشد.  
 در يک چشم بر هم زدن کمدها خالي و چمدان ها پر شدند. وزغ نويل نيز در گوشه ي يکي از دستشوييها پيدا شد. به همه ي دانش آموزان يادداشت هايي دادند که به آن ها هشدار ميداد در طول تعطيلات اجازه ي استفاده از طلسم و جادو را ندارند. (فرد ويزلي با ناراحتي گفت هميشه اميدوار است يک روز فراموش کنند اين يادداشت ها را بدهند.) هاگريد نيز آمده بود که آن ها را به سمت قايق هاي درياچه هدايت کند. آن ها با قايق از عرض درياچه گذشتند و سوار قطار سريع السير هاگوارتز شدند. همان طور که سرگرم گفت گو و خنده بودند مناظر اطراف رفته رفته روشن تر و سبزتر مي شد. هنگامي که قطار از شهرهاي مختلف مشنگ ها مي گذشت آن ها دانه هاي برتي بات با طعم همه چيز را ميخوردند. در همان حال رداهاي جادوگريشان را درآوردند و کت يا ژاکت پوشيدند. سرانجام قطار وارد سکوي نه و سه چهارم ايستگاه کينگزکراس شد.  
 مدتي طول کشيد تا همه از قطار پياده شدند. نگهبان پير و خميده اي کنار باجه ي بليت فروشي ايستاده بود و براي آن که توجه مشنگ ها جلب نشود دونفر دونفر يا  
سه نفر سه نفر به دانش آموزان اجازه ي عبور مي داد. رون گفت :  
- شما بايد امسال تابستون بياين و پيش ما بمونين . براي هردوتون جغد ميفرستم .  
 هري گفت :  
- متشکرم . من يه چيزي احتياج داشتم که منتظرش بمونم .  
 آن ها به سمت دروازه اي که آن ها را وارد دنياي مشنگ ها ميکرد جلو ميرفتند. ديگران نيز در طول مسير دائم آن ها را هل ميدادند يا به آن ها تنه ميزدند. دو  
دانش آموز ناشناس گفتند:  
- خداحافظ ، هري !  
- خدا نگه دار، پاتر!  
 رون خنديد و به هري گفت :  
- هنوز هم محبوبي !  
 هري گفت :  
- آره ، ولي مطمئن باش اون جايي که دارم ميرم از اين خبرها نيست .  
 هري، رون و هرميون با هم از دروازه عبور کردند. يک نفر گفت :  
- مامان ، اون جاست ! نگاه کن ، داره مياد!  
 اين صداي جيني ويزلي، خواهر کوچک رون بود اما او به رون اشاره نميکرد. دوباره جيغ زد و گفت :  
- هري پاتر! نگاه کن ، مامان ! من دارم ميبينمش ...  
- ساکت باش جيني. آدم نبايد کسي رو با انگشت نشون بده ، زشته !  
 خانم ويزلي به آن ها لبخند زد و گفت :  
- سال پردردسري داشتين ، نه ؟  
 هري گفت :  
- بله ، خيلي پردردسر بود. راستي، خانم ويزلي خيلي ممنونم که برام شيريني و بلوز بافتني فرستادين .  
- خواهش ميکنم عزيزم ، قابلي نداشت .  
- حاضري؟  
 اين صداي عمو ورنون بود. با همان صورت سرخ و سبيلو و همان نگاه هاي خشمگينش به هري نگاه ميکرد که با قفس جغدش از ميان جمعيت رد ميشد. خاله پتونيا  
و دادلي پشت سر او بودند اما از ترسش جرآت نداشتند به هري نگاه کنند. خانم ويزلي گفت :  
- شما بايد فاميل هري پاتر باشين ، نه ؟  
 عمو ورنون گفت :  
- فقط اسماً. زودباش ، پسر. ما که نميتونيم تموم روز معطل تو بشيم .  
 سپس از آن جا رفت . هري برگشت تا آخرين حرف هايش را با رون و هرميون بزند و گفت :  
- پس توي تابستون همديگه رو ميبينيم .  
 هرميون که از رفتار زشت و زننده ي عمو ورنون متعجب شده بود گفت :  
- اميدوارم که ... تابستون بهت خوش بگذره .  
 هري گفت :  
- حتماً خوش ميگذره .  
 همه از خنده اي که بر لب هري آمد متعجب شده بودند که هري ادامه داد:  
- آخه اونا نميدونن که توي تابستون اجازه نداريم جادو کنيم . امسال تابستون در کنار دادلي خيلي خوش ميگذره ...  
   
 
 
